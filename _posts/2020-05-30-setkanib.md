---
layout: post
category: post
title: Setkávání na sdílištích   
date: 2020-05-30
author: Pavel Miltner
authorId: pavel.miltner    # uid nekoho z _people
image: posts/setkaniB.jpg
tags:
  - Setkávání
  - Sídliště
  - Participace
  - Město Kadaň
  - Starosta
  - Piráti Kadaň
  - Pirati pracuji
  
  
---

# aneb nejsou i efektivnější způsoby participace?  

Dnes jsem se zúčastnil [komunitního setkání](http://www.setkavanikadan.cz/uvodni-strana) na sídlišti B. 

Nebylo mé první a přijde mi, že na tato setkání chodí víceméně stále ti stejní lidé (především předsedové SVJ) a témata jsou prakticky také stále stejná. 

Dost valná část se točí okolo problému s hlukem či nepořádkem a jiné neposlušnosti ať už řidičů, že parkují kde nemají anebo cyklistů či koloběžkářů, že jezdí, kde nemají a další velkou kapitolou jsou problémy s vegetací. 

Výsledkem je ponaučení, že pokud má někdo problém prvního typu je mu doporučeno ať zavolá městkou policii, řešení druhého je, že se upozorní obor životního prostředí a ten se na to podívá a pokud chci něco jiného je potřeba zjistit u koho to zařídit (úřad či zastupitel).

*Trochu mi tato setkání připomínají schůze vlastníků jednotek, kdy si místní vzájemně postěžují na to, jak ti mladí neuklízejí ve vchodě a jde se domů, protože se stejně nesešlo dost lidí, aby něco odhlasovali.* 

V podstatě jediný smysl této akce vidím v tom, že vedení města se tak snaží vyjít naproti lidem. 

Tato setkání nejsou ve své podstatě špatná, ale **je to ten nejlepší způsob, jak sbírat podněty ke zlepšení situace v Kadani?**
*(když pominu náročnost zajištění, kde počet "organizátorů" je občas větší než účastníků a "vytěžování" starosty - jako by se zde nemohli střídat např. radní?...)*

### **Není třeba i jiná možnost nebo kombinace možností, jak otevřít radnici?** 

Dokázal bych si přestavit k těmto pravidelným půlročním setkáním i **nějakou stránku, kde by občané mohli tyto dotazy průběžně pokládat a odpovídalo se na ně** (něco jako kniha přání a stížností na webových stránkách města). 

Klidně by mohla mít v úvodu takové **FAQ čili často pokládané dotazy, kde budou rady hezky pohromadě**

Případně k tomu nějakou flexibilnější formu **pravidelného chatu s vedením města**, třeba jednou týdně/měsíčně (jak to mají už dlouho např. v Klášterci nad Ohří).

A koneckonců i **na zastupitelstvu je možnost klást dotazy a podávat návrhy, pokud se tedy člověk vejde do programu a víceméně i fyzicky do místnosti**.

Pro mě toto setkání asi bylo poslední, neboť již vím, že zde nic nového neobjevím. 
A těším se na nějaké modernější pojetí participace. 

