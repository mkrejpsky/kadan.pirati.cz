---
layout: post
category: post
title: Změna dotací pro podnikatele
date: 2020-10-20
author: Jana Hladová
authorId: jana.hladova
image: posts/podnikatele.jpeg
tags:
  - Dotace pro podnikatele
  - Místostarosta
  - Živnostenský úřad
  - Systém dotací
  - Pozměňovací návrh
 
---

# Náš návrh na upravení systému dotací tak, aby byl spravedlivější pro všechny, prošel jen o pár hlasů, ale věříme, že kritéria, která pomohou jak v rozhodování, tak v orientaci žadatelů budou přijata.

[Dotační program na podporu podnikatelů](https://www.mesto-kadan.cz/cs/mesto/dotacni-programy-mesta/dotace-na-r-2022.html) [připomínkujeme od jeho vzniku](https://kadan.pirati.cz/aktuality/dotace2.html), protože výsledná podpora vůbec **neodpovídá jeho účelu**. 

Původním cílem bylo **"oživit mrtvé náměstí", což se ale bohužel nedaří ani přes statisícové sumy**, kteří někteří zdejší podnikatelé i při opakovaných žádostech [vyinkasovali](https://docs.google.com/spreadsheets/d/1C32g_LvCAdGGdOU7mn6RrXIKtn4ALZNm/edit?usp=sharing&ouid=110031523660020892391&rtpof=true&sd=true).

Náš návrh zahrnuje **rozšíření programu na celé město** (se zvýšeným bodováním pro památkovou zonu), **podporu především malých a nově vznikajících podnikatelů se zajímavými záměry** pro využití  veřejnosti. S tím souvisí i omezení limitu celkového obratu pro žadatele, který v současnosti dosahoval nesmylsné výše 1 milionu Euro.

Především pak ale chceme zavést bodování jednotlivých kritérií a **rozhodování na základě sečtených výsledků**, aby i žadatelé měli zpětnou vazbu a pocit spravedlnosti.

Nelíbí se nám ani přesun rozhodování do rady a **podporujem vznik nezávislé dotační komise**, a to pro všechny dotační programy.
Zároveň **apelujeme na sjednocení pravidel všech programů**, včetně začlenění veškerých žádostí do nich.

*(Aby pak nedocházelo k zvlášní exkluzivitě jako má například Vysmáté léto a Párty na Františkáně, kdy získávají bez vyúčtování celkových nákladů podporu z města 1 milion Kč přímo z rozpočtu.)* 

Obdobné dotační tituly fungují i v ostatních městech, také pro mnoho oblastí veřejných služeb a právě **jasná pravidla jsou ukazatelem správného transparentního nakládání s veřejnými prostředky.**

Rádi se podílíme na zlepšení situace i v našem městě.


