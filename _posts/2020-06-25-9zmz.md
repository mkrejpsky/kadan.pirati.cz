---
layout: post
category: post
title: 9. zastupitelstvo města Kadaně
date: 2020-06-25
author: Místní sdružení Kadaň
authorId: mistni.sdruzeni    # uid nekoho z _people
image: posts/9zmz.PNG
tags:
  - Zastupitelstvo města
  - Interpelace
  - Hlasování zastupitelstva
  - Zápis ze zastupitelstva
  - Záznam 
  - ZM-Kadaň
  
---

# Komentovaný záznam jednání 

Naše komentáře k bodům devátého jednání zastupitelstva:   

*Jak jste jistě poznali, ilustrační obrázek není z kadaňského jednání, ale takovýto standard 
= celkový záběr, mikrofony, dostatek místa pro hosty, promítání vpředu či elektronické hlasování a hlásení se do diskuzí - je již obvyklý téměř všude jinde.*  

### Bod  3) - Interpelace 
*(čas záznamu 00:00, kdy kvůli opětovným technickým problémům zařízení úřadu za 200 tisíc Kč nebyl pořízen záznam od začátku):*

Zeptali jsme se na **účelovou dotaci téměř 2,5 milionu Kč pro Skládku Tušimice a.s. v podstatě za to, že nám za humna vozí více odpadu?!**

*(Marius Pedersen – výrazně zisková nadnárodní korporace je její 98% vlastník)*  

Podrobnosti této kauzy jsou v samostatném příspěvku. 


### Bod 7) - 3. rozpočtové opatření (6:01):
Vzhledem k situaci, kdy rozpočtu města v podobě v jaké je předkládán, asi rozumí pouze paní ekonomka a pan starosta 
(protože ho přeci sestavuje), nám nezbývá než ho nepodpořit. 

Neznámých je v podobě nevysvětlených položek tolik, že je velmi pravděpodobné, že jeho podporou bychom schvalovali investice, se kterými nesouhlasíme. 

Například výzdobu radniční haly umělcem Vránou za téměř půl milionu korun a to v době covidové? a zřejmě bez výběrového řízení? 

Na druhou stranu pak nezbývají peníze na uspořádání důstojné silvestrovské oslavy pro kadaňské důchodce nebo prodloužení či rozšíření linky MAD. 

A s tím nemůžeme souhlasit. 

**Apelujeme stále na položkový rozpočet**, ze kterého bude zřejmé, na jaké konkrétní investice peníze z rozpočtu jdou **a také na hospodárné investování** – viz dále.

### Bod 10) - Plnění plánu výstavby (11:30):
Odbor výstavby sice uvedl k jednotlivým investičním akcím textové informace, v jakém jsou stadiu ale opět **bez jakékoliv zmínky o finančních nákladech** na jednotlivé akce. Chybí, i byť jen základní informace o ceně dle Smlouvy o dílo, o jejím plnění a případných problémech v podobě **vícenákladů, které dle našich zjištění nebývají výjimkou, by naopak.**

**Ptali jsme se proč se opravuje bezproblémová dlažba a stříška u městské knihovny?** 
– aby to bylo **hezčí a navazovalo esteticky** na (nekonečnou a nekonečně drahou) revitalizaci parkánů.

Velmi rádi bychom podpořili zvelebení tohoto prostoru, ale jsme přesvědčení, že **investice by měly jít do rozvojových oblastí města jako je bydlení a zaměstnanost.** 
Tučná léta příspěvků od dolů a elektráren bohužel (bohudík, protože zato máme čistší životní prostředí) skončila a měli bychom myslet na budoucnost. 
Bohužel nám někdy připadá, že v Kadani se investuje stylem spíše „budování pomníků“. „po nás potopa“.  
*Příkladů je mnoho – např. mnohaetapové přeskládávání dlažby na náměstí za desítky milionů, obdobně revitalizace parkánů či sídliště D i s mobiliářem za miliony či zastřešení a úprava koupaliště pro celoroční provoz za cca 50 milionů, navíc s jistou každoroční mnohamilionovou provozní ztrátou.*

**Místní heslo „krásná a čistá Kadaň“ je sice propagačně líbivé,** ale je to naprostou samozřejmou povinností každého vedení města, aby se staralo i o vzhled, a to nejen centra města.

*Také chceme, aby naše město bylo pěkné, a myslíme si, že se to celkem daří. Nechápeme ale např. vypsání zakázky na květinovou výzdobu, která původní náklady navyšuje na **400 tis. ročně** a vítězné firmě zajišťuje „kšeft“ **na 5 let dopředu.** 
To **nedává městu možnost** si tuto investici kontrolovat a **přizpůsobit ji situaci**, která, jak víme z událostí posledních měsíců, není do budoucna předvídatelná.*

**Zároveň by se ale neměli zanedbávat další potřeby občanů či veřejné služby** – např. plánované omezování dotací do sportu a ostatních služeb spolků v příštím roce, v celkovém rozsahu „ubohých“ cca 2,5 a 0,6 mil Kč ročně).

### Bod 22) - Nový dotační program na podporu podnikání v roce 2020 (57:45):
V souvislosti s koronavirovou situací byl zrušen původní dotační program a předložen nový. 

Předně jsme přesvědčeny, že **pomoc živnostníkům měla přijít daleko dříve** a ve vyšší míře než 5 tisíc Kč (zvláště když tento administrativně složitější program začíná od 2 tisíců Kč).

*O to jsme žádaly prostřednictvím [otevřeného dopisu Radě města](https://kadan.pirati.cz/aktuality/odpoved.html), na který nám odpověděl jen pan starosta a ještě v dosti arogantním duchu.*

*Apelovali jsme tehdy na promptní řešení a nabídku pomoci formou dotací, odlehčení různých povinných poplatků, které živnostníci ač bez možnosti živnost provozovat, museli uhradit. Byly jsme i v rámci odpovědi ujištěny, že se nemusíme starat, protože město vše řeší, zasedá krizový štáb a všichni se snaží dělat maximum.*

Takže **jsme očekávaly svolání mimořádného jednání zastupitelstva** i online (které mimochodem v mnoha okolních městech právě z důvodu schválení rychlé pomoci živnostníkům, proběhlo), kde bychom program pomoci obecně prodiskutovali a schválili obratem, tak aby žádosti mohli být schválené na červnovém zastupitelstvu.
**Zbytečně by také nepřecházela zvýšená finanční odpovědnost na jen několik radních** (kteří mají nyní v době prázdnin více jednání a rozhodují o mnoha až 50 tisícových částkách proti zákonem daných 20 tisících; doufejme, že se to obejde bez jejich následných odměn).

Další zásadní nedostatek je, že dotace má omezující podmínku danou způsobem využití finančních prostředků. Mezi nimi **chybí**, z našeho pohledu zásadní **způsob využití**, a to je **úhrada nájmu**, který živnostníků, kteří jsou v pronajatých prostorech, z velké většiny stále běžel a oni ho uhradit museli. 
 
Naše námitky byly opět bagatelizovány a dokonce jsme byly osočeny, že jsme měly iniciátorem mimořádného zasedání zastupitelstva být my. 
To ovšem moc nekoresponduje s ubezpečováním, že město mělo vše pod kontrolou.

*Z našich minulých [připomínek tohoto dotačního titulu](https://kadan.pirati.cz/aktuality/dotace.html) město vzalo do úvahy pouze zrušení omezení provozovny z památkové zony na celou Kadaň.*

*Bohužel stále podporuje i podnikatele, kteří zde nemají sídlo či dosahují obratu až 27 milionů Kč ročně - opravdu pak potřebují dotaci?*

*A také stále*
* *nikdo nekontroluje, zda podnikatel je výrazně ziskový či ztrátový*
* *není požadováno spolufinancování (na rozdíl od všech dalších „neziskových“ subjektů)*
* *město ani neomezuje konkrétní efektivnost nákladů (ikdyž paní referentka odboru živnostenského úřadu má vůli ve smlouvě úpravu udělat).* 

*Že neexistují pravidla v určování částky a tedy poměru dotace k celkovému rozpočtu dle předem jasných kritérií znovu potvrdil i pan starosta v záznamu.
Je to holt místní kolorit a setrvačnost, nyní dohnáno ad absurdum do kompetence rozhodování jen pár radních (kdy kromě získávané „vděčnosti“ mnoha dalších „voličů“ sedí např. ředitelé škol, kteří pak dostávají dotace pro školy i od stejných podnikatelů a za to další své odměny . . . začarovaný kruh).* 

### Bod 25) - Zpráva o činnosti v souvislosti SARS CoV – 2 (1:09:38):
Dalším bodem souvisejícím s předchozím bylo (jak jinak) mohutné chválení. 

Co na tom, že než o vedení města bylo vůbec slyšet, lidé si povětšinou pomohli sami, že dobrovolníci jeli naplno a zajistili většinu potřebných ochranných pomůcek, a to i pro nemocnici, o které ještě na posledním zastupitelstvu pár dní před tím říkal pan ředitel Hossner, že všeho mají dost.

Z tohoto období, které bylo pro každého z nás těžké z mnoha různých důvodů **máme bohužel spíše tyto postřehy a zkušenosti:**

*	Nebylo téměř možné se dostat na úřad cokoliv zařídit
*	Nevíme jak vy, ale my nezaslechli ani slůvko o krizovém štábu a neviděli z něj žádný výstup
*	Někteří rodiče nedostali včas ošetřovné, protože se nezavřely naše mateřské školy... jako např. v sousedním Klášteri nad Ohří
* Senioři stáli hodinové fronty na 200 ml desinfekce ... když v jiných městech rozdávali všem až do domu
* Lidé bez internetu se potýkali s nedostatkem informací ... a ne každý má rodinu, která se dokázla postarat a předat validní rady 

No vlastně se opět ukázalo, že nejspolehlivější pomocná ruka je na konci té naší vlastní nebo v kruhu rodinném. A **všem co si vzájemně pomáhali a dokázali pomoci i druhým patří znovu velký dík.**

### Bod 27) - Mimořádná odměna vedení města (1:12:35):
Obecně nemáme s odměnou kohokoliv za jasných pravidel a prokázání nadstandardní činnosti žádný problém, nicméně v tomto případě je opravdu **neodůvodněná** – viz samostatný příspěvek
a navíc **zcela nevhodně načasovaná** – v době, kdy se kvůli pandemickým ztrátám šetří všude a na všem. 

To že je schválena spolustranickou většinou je v Kadani bohužel samozřejmé, ale **kromě desetiminutové oslavné ódy kolegů z ODS (viz záznam představení v čase 1:15 - 1:24) žádné důležité argumenty nepadly** a dokonce byla navržena odměna dvojnásobná oproti původní výši jednoho platu (cca 50 tisíc Kč), na návrh pana Hossnera, a bez dalšího schválena. 

Za nás prostě palec dolů – žádnou nadstavbu proti plnění funkce starosty jsme nezaznamenali.


### Bod 29) - Pojistná smlouva zastupitelstva (1:28:43):
Tajemníkovo evergreen zase nezklamal *(a opět 10 zbytečných minut nezodpovězených otázek a hypotéz)*

Když už si přes rok opravdu neumí např. od svých kolegů (ostatních tajemníků) nebo od městského právníka zjistit jak správně zajistit platbu „na vrub“ jednotlivých zastupitelů, tak je ještě schopný tvrdit, že pojišťovna nepojišťuje celý orgán.

Trapné poznámky a návrhy plateb ODS zastupitelů jen dokazují, že ani oni **neví jak si se situací poradit** a že se jim trošku vymkl z ruky zřejmě plánovaný protitah na „opepření“ našeho návrhu pojištění vůbec zajistit.

Možná by si měli uvědomit, že ho brzy mohou opravdu potřebovat, protože jmenovité hlasování jasně rozděluje **zodpovědnost za schvalování věcí, o kterých dotyční třeba zhola nic nevědí.**

Zřejmě až při prvním trestním oznámení konečně dojde na vlastí názory oproti loajální koaliční jednotě. 

### Bod 30) - Zástupce v dozorčí radě Tepelného hospodářství (1:39)
Opět samozřejmě nebyl zvolen nikdo na návrh opozice a dokonce **dochází opět ke střetu zájmů, kdy zaměstnanec dané organizace je zároveň v jejím „kontrolním“ orgánu.**

Prostě stálé opouzdrování „pár vládnoucích mocných“ místo transparentnosti a zajištění alespoň elementární objektivnosti jednotlivých členů DR.

### Bod 34) - Doplnění člena kontrolního výboru 1:45:45 
*(špatně značeno jako bod 235 diskuze, hlasování 1 :46:28)*

Po minulém absurdním odvolání naší zástupkyně se chce říct téměř zase - jak jinak než samozřejmě -**nebyl bez jediného dotazu či vysvětlení podpořen náš nově navržený zástupce**. 

Doplnění člena tohoto kontrolního orgánu **měla být spíše formalita**, respektive **gentlemanské dohody se prostě v Kadani evidentně nedodržují.**
 
Vzhledem k tomu, že každý člen KV je jedním z devíti členů tohoto pléna, které přijímá usnesení formou hlasování, nemá jako jednotlivec žádnou šanci prosadit cokoliv proti vůli většiny. 
Nechápeme tedy čeho se hlasující proti báli? 

Jde o dozorový orgán, který má také přinášet podněty pro svou kontrolní činnost, na což se dle naší roční zkušenosti ale vůbec nezaměřuje a zřejmě to považuje i za „obtěžující“.

### Závěrem:
Tak takto se u nás na zastupitelstvu žije a je to smutný obrázek, kterému se díky našemu záznamu opravdu smějí i v dalších městech.

Za zmínku jistě stojí chování některých zastupitelů a úředníků města na zasedání zastupitelstva. Invektivy, které od některých zaznívají na naši adresu, nejen že odporují slušnému vychování, ale na půdu jednání zastupitelstva nepatří a jsou naprosto nemístné. 

*I přes mnoho výhrad, které vůči práci některých zaměstnanců máme, je jako osoby respektujeme. 
Vztah zastupitele a zaměstnance města by měl být zásadně profesionální a bez zatahování osobních antipatií. Snažíme se chápat někdy až přehnanou loajalitu pracovníků úřadu vůči vedení města, protože je lidsky pochopitelná a pro fungování úřadu nezbytná, nicméně některé reakce jsou neakceptovatelné.*

*Bohužel předsedající v podobě starosty je nechává bez povšimnutí, ač by zasáhnout mohl a měl.*

*V zájmu korektnosti jsme zvolily variantu osobních setkání s dotyčnými a vysvětlení si rolí zaměstnance města a zastupitele a jak má vypadat jejich vzájemný pracovní vztah. Doufáme, že to dotyční pochopili a již nebudou úroveň zasedání tímto snižovat. Stačí divadelní vsuvky a emotivní projevy následované potleskem naší ODsácké partaje.*

Nic z výše popsaného nás však nemůže odradit, ba naopak.

**„Never give up“**

Pokud chcete změnu, přijďte nás zase podpořit na další jednání v září – bude to zajímavé.

Tímto **děkujeme našim příznivcům, kteří zde byli osobně** a jak v jejich reakcích zaznělo – **nevěřili by, kdyby to na vlastní oči neviděli.**

Tak přijďte – je to zážitek ;), ale zřejmě je to jediná cesta k tomu, aby konečně i další **občané, kterým není jedno co se ve městě děje začali být aktivní ve správě věcí veřejných,** která nám každodenně ovlivňuje kvalitu života. 



**[Jmenné hlasování z 9. zastupitelstva Kadaň]**

[Výpis usnesení ze zápisu 9. zastupitelstva Kadaň](https://www.mesto-kadan.cz/filemanager/files/913814.pdf)

**Videozáznam z jednání 9. zastupitelstva Kadaň**



**Záznamy z jednání ZM Kadaň jsou pořizovány za účelem zákonného práva informovanosti občanů města.** 

Budou upraveny pouze v případě nutné ochrany osobních údajů anonymizací a budou archivovány na tomto webu po dobu funkčního období našich zastupitelů. 

Přítomní účastníci veřejného jednání ZM mají právo na podávání námitek proti takovému zpracování ve smyslu § 21 zákona o ochraně osobních údajů či podání stížnosti u dozorového úřadu.

*Pokud máte pocit, že je na záznamu něco, co by tam ze zákona být nemělo - napište nám na naše kontakty, děkujeme.*






