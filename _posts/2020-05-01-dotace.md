---
layout: post
category: post
title: Čert nebo Anděl?   
date: 2019-12-05
author: Hana Vodrážková
authorId: hana.vodrazkova    # uid nekoho z _people
image: posts/dotace.jpg
tags:
  - Hodnoceni
  - Starosta
  - Krajsky zastupitel
---

# ikdyž nebojte - dárky přece nosí Mikuláš :) 



To si tak pravidelně pročítáte noviny Ústeckého kraje, kde váš krajský zastupitel - starosta vašeho města hodnotí předchozí rok a úplně vám mluví z duše.

Tak vám to nedá a také musíte hodnotit :).

*texty kurzívou = citace PaeDr. Jiří Kulhánek - [noviny Ústecký kraj](https://www.kr-ustecky.cz/assets/File.ashx?id_org=450018&id_dokumenty=1738202), říjen 2019, str.2)* 

**texty tučné = názory kadaňských pirátských zastupitelů, v opozici**

*Jsme (na kraji) v opozici. Máme za sebou řadu podnětů a životaschopných návrhů…které jsou však trvale „vládnoucí“ koalicí odmítány.*

**Ano, potvrzujeme - dokonce nejsou naše návrhy ani dle zákona zařazovány na program kadaňského zastupitelstva, protože je „nepředjednala a nedoporučila“ rada!**

Každopádně **podpora Iniciativy MŽP „Dost bylo plastu“ se na náš návrh sice pomalými kroky, ale postupně realizuje.**

*Takže i nadále budeme pracovat s nadhledem, jako doposud s cílem přesvědčit vedení kraje, že nemají patent na rozum a leccos lze dělat lépe.*

**Ano, také potvrzujeme – třeba lze lépe vyřešit poskytování informací jak zastupitelům, tak občanům, včetně záznamů ze zastupitelstva nebo přijmout členství v Otevřených městech,** aby lidé mohli skutečně participovat a třeba i kontrolovat hospodaření s veřejnými prostředky – pokud by ovšem byla vůle.


Nebo **opět díky našemu návrhu a kontaktu město spolupracuje s Ústavem výzkumu globální změny Akademie věd ČR a připravuje např. zelené (sukulentové) stěny** pro lepší přizpůsobení změnám podnebí (zadržují vodu, snižují prašnost, zkrášlují prostředí…).

*….místo služby lidem si užívá výhod krajského funkcionáře a zanechá za sebou maximálně stopu v podobě fotografie z přestřihávání pásky či z výletu do zahraničí, který daňoví poplatníci zaplatili…*

**Ano, pracovních cest, na které jsou podle tajného? klíče vybíráni třeba i opakovaně jistí radní je v Kadani také dost.**

*„Vládnoucí koalice si půjčila miliardy, které budou splácet až příští zastupitelstva.*

**Ano, také kadaňská příští zastupitelstva budou zatížena min. „předpokládanou“ 8 milionovou ztrátou ročně z plánovaného zastřešení bazénu, o kterém si rozhodla pouze rada s působností valné hromady své městské firmy Tepelné hospodářství.**

*(Vládnoucí koalice) Stačila vyhodit několik nepohodlných ředitelů.*

**Ano, v Kadani zase rada neschválila navrženého odborného člena do sociální komise** a pak si ještě stěžuje, že tam náš zástupce nebyl účasten, když těmito obstrukcemi nestihl 2 z 5 jednání?

A obdobně kadaňská rada dokonce mimo svou pravomoc doporučila **odvolání členky kontrolního výboru  pro řádně omluvenou a zdůvodněnou 50% neúčast** (z akutních pracovních důvodů v novém zaměstnání)...no zřejmě se vládnoucí většině (zastoupené také bohužel nedemokraticky i v KV) nelíbí její apelování na realizaci opravdu kontrolní práce tohoto orgánu.

OPRAVA - rada na požádání předsedy kontrolního výboru "pouze" projednala návrh o odvolání členky a zařadila ho na zastupitelstvo, kde ho ale pan předseda zase stáhnul. 

*Řada středních škol, které kraj zřizuje, zůstává v zuboženém stavu.*

Tak tady je zásadní rozdíl - **kadaňským školám i příspěvkovkám se zřejmě daří dobře a jejich ředitelům, kteří jsou zároveň členy ODS a radními ještě dokonce o 18% lépe než těm ostatním** – no zřejmě tu shodu náhod někdo dokáže i zdůvodnit podle nelimitovaných kritérií odměn, ale pro dotyčné a občany je to velmi netransparentní.

*Investiční výstavba (v kraji) stagnuje.*

Tak zde také zásadní rozdíl – **v Kadani se investuje o 106, tedy vlastně jen pro 6 – firem,** které se točí a točí a peníze se také točí až se z toho lidem oči protáčejí. Škoda jen, že na městské bydlení pro mladé se nemyslí - viz níže.

*Náš kraj si objednává nejdražší právní služby v celé ČR.*

No a **Kadaň má zase nejdražšího pověřence GDPR v ČR (téměř 50 tisíc Kč měsíčně!) – tento pán stál Kadaň za posledního 1,5 roku už téměř 1 milion Kč!** Přičemž podle průzkumu jsou obvyklé náklady v jiných městech řádově o nulu nižší a i podle vyjádření SMOČR či DSO si právě svazky obcí pořizují společného pověřence, který i při zaštítění jejich příspěvkových organizací zvládne za tuto sumu pečovat o desítku obcí.

*Obnova památek má rovněž (v kraji) mizivou podporu, za to velkou podporu mají různé individuální dotace….*

**Ano, individuální dotace v Kadani také frčí – především do hokeje a za podmínek, které nemá nikdo jiný.** Mít "svého" radního je holt gól a systémový přístup rozdělování dotací v nedohlednu :(. **Individuální dotace na velké kulturní akce, bez přehledu o vyúčtování akce...** 

*Nemocnicím …kraj odmítá výrazně pomoci.*

Tak zde také naopak **Kadaň je štědrá ke svému (ODS) řediteli, akorát že investování do renovace prostor** (nemluvě o tom, kterápak firma je téměř vždy dělá?) **není v současné personální krizi to pravé, co by podle nás vedlo ke zkvalitnění péče. Bylo by lepší podpořit kvalitní kmenový personál.**

*…problémy s nepřizpůsobivými na našich sídlištích (v kraji), se téměř neřeší.*

Zde si jen odložíme tyto **3 zásadní pravdy:

**1) prevence je vždy lepší a levnější cesta než represe či řešení krizí**

**2) 65% všech veřejných služeb pro stát/města dělají neziskové organizace**

**3) solidarita a inkluze jsou základními nástroji vyspělé demokratické společnosti** 

a pokud si to neuvědomíme včas, ta horší/slabší část vždycky bude celek brzdit a táhnout ke dnu“ (řetěz je silný jen tak jako jeho nejslabší článek).

*Schopní a pracovití lidí z kraje odchází. Líní a problematiční přichází.*

**Ano a z Kadaně odcházejí především mladí lidé, protože zde nemají kde bydlet** – nestaví se již 15 let, pořadník na byt města doslova hnije již léta a na získání bytu, nejčastěji s dluhem a pouze s roční smlouvu se musí opakovaně žádat každý měsíc a stejně se čeká skoro rok. Za to 11 sociálních bytů v Prunéřově za 12 milionů Kč, tomu říkám sociální cítění :). 

*Ale za to máme (na kraji) zřízený výbor pro sociálně vyloučené lokality o dobře placeným předsedou…*

**A v Kadani zase máme zřejmě dobře placeného předsedu představenstva městské akciovky, který sedí na 5 židlích zároveň a přesto má kdykoliv čas na cokoliv.**

*Funkce se (v kraji) rozdaly a na práci nezbyl čas, nebo to prostě odpovědní neumí.*

**V Kadani se funkce kumulují, pracuje se pomalu** (termíny odpovědí na dotazy zastupitelů 29 dní?!) **bez spolupráce** („plán investic je tak dlouho rozpracovaný až je dřív v médiích než u zastupitelů na schválení :( **a odpovědní dělají, že to nevidí?**

*Jinak řečeno ..."Sliby se slibují, blázni se radují.“* 

**Jinak řečeno...**

**Z předvolebních slibů kadaňské ODS - např.:
"podporujeme soukromé jesle" - proto jim vzali v roce 2019 50% dotace ze 100 tisíc Kč?** - za 7 denní zpoždění vyúčtování** (hokejisté mají ve smlouvě pokutu jen 10% ze 3 milionů Kč! a dotace se jim přidělila, ikdyž něměli zákonné dokumenty ve veřejném rejstříku.) **A proto na rok 2020 mají navrženou 0?** - zatím bez slova zdůvodnění.

a **z programu kadaňské ČSSD - např: "MAD zdarma pro všechny, příspěvky na zájmové kroužky, smart city"** ....zřejmě **proto NEPODPOŘENO!?:** 
* **návrh na rozšíření MAD**
* **dotace na komunitní aktivity a jiné služby, navýšení dotací sportovním organizacím** (z přebytkového rozpočtu města)
* **hlasovací zařízení a digitální záznam ZM...** 

