---
layout: post
category: post
title: Dotace v Kadani obecně i soukromě  
date: 2021-01-30
author: Hana Vodrážková
*authorId: hana.vodrazkova    # uid nekoho z _people
image: posts/dotaceobce.jpg
tags:
  - Dotace
  - Kadaň
  - Pravidla
  - Spravedlnost
  
---

# Nerovný přístup města v oblasti dotací 

Způsob rozdělování dotací města organizacím, sportovcům, spolkům (a nověji i [podnikatelům](https://kadan.pirati.cz/aktuality/dotace.html)) **připomínkuji již dlouho**, už z doby před svým zastupitelským působením. 

*Jak z pozice ředitelky spolku, který byl součástí tohoto procesu, tak z role aktivního občana, který se zajímá o dění ve městě, mám dobrý vhled do této problematiky.*

### a) **Dotační rozpočet** 
Ať už pro sport (cca 3 mil Kč) nebo pro ostatní či sociální organizace (cca 200 tis / 600 tis) **se za posledních 10 let téměř nezvýšil.**
*O tom, kolik se pro srovnání utrácí za jiné věci v našem městě, pojednává [další článek].*

- Přesto, že tento neziskový sektor vykonává činnosti, služby pro obyvatele města téměř zadarmo
- přesto, že snad každý chápe, že tato prevence a vyžití je vždy levnější než řešení sociálních, zdravotních a dalších problémů
- přesto, že je naše město “nejbohatší na severozápadě” (stamilionové investice i době “covidové”), 
tak **žádný protinávrh opozice na zvýšení těchto balíčků nikdy neprošel**, a to ani o jednotky tisíc Kč.

### b) **Priority**
Kdo získá nejvyšší podporu by jistě mělo rozhodovat celé zastupitelstvo, ne-li dokonce široká veřejnost, např. nějakou formou participativního vyjádření.
Ale jak všichni víme, **co si rada, rozhodne, již nikdy zastupitelstvo nezmění**. 

*A možná je to nejen tím, že má ODS většinu, ale také nezájmem lidí, kteří tam sedí a ani neví, co konkrétně schvalují, když podklady do zastupitelstva čí stovky stran.*

*Vyznat se ve spolkovém financování není pro laika také jednoduché.*

*Pak jen smutně zíráme, že např. **pár dospělých na svůj sportovní koníček získá větší finanční podporu než ti, kteří se 5 hodin týdně věnují stovce malých karatistů nebo gymnastek**.*

### c) **Administrativní náročnost**
Město vyžaduje od spolků dotační žádost na cca **tři A4 stránky členěného textu a finančních přehledů**.

**Na rozdíl od [nemocnice](https://kadan.pirati.cz/aktuality/nemtaj.html), které stačí na dotaci 20 milionů Kč jedna věta.**  

*V Kadani již naštěstí můžeme pro podání dotačních žádosti využívat datovou schránku a pokud bude vůle touto cestou dokládat i vyúčtování dotací, tak nám to všem pomůže při potírání byrokratických procedur a zbytečného papírování.*

### d) **Pravidla** 
Na zjednodušení systému jsme toho zmínila už hodně, ale pomalu se **alespoň drobné změny dějí**. 

*Např. donedávna nespravedlivě nastavené sankce = “pokuty” (u hokeje maximálně 10% proti ostatním, kteří měli 50%) se konečně srovnaly.*

*Snad jednou **díky digitalizaci dojdeme k opravdovému systému**, kdy se na základě jasných kritérií přidělí body a automaticky vypočítá suma poskytuté dotace.* 

### e) **Neznalost a nezájem** 
Na minulém zasedání zastupitelstva jsme se přesvědčili, že kompetentní úředníci, kterí dotace kontrolují, neví, že všechny organizace musí být evidované ve veřejných rejstřících. Musí také každoročně plnit své oznamovací povinnosti - zveřejňovat výsledky hospodaření a případně výroční zprávu spolku.

**Nabídla jsem v oblasti povinné administrativy spolků pomoc** - např. informační seminář pro jednatele a zájemce.

Reakcí bylo jen zpochybňování mých zkušeností od dvou zastupitelů ODS, kteří nikdy žádný spolek ani neviděli.

Opakovaně zmiňovaný **návrh celé opozice na vytvoření dotační komise**, která by v rozdělování těchto peněz konečně udělala systém, evidentně **nechce rada města slyšet**.

#### **A perlička na závěr:**

Mít přehled o hospodaření organizací je jistě od vedení města chvályhodné, ale **proč podmínka kompletního finančního “striptýzu” platí jen pro jednu jedinou organizaci?** (zrovna tu, kterou vedu já, opoziční zastupitelka).

Mimochodem město od mého působení v zastupitelstvu nedalo na práci s rodinami a malými dětmi této organizaci ani korunu.

Naopak se najednou objevilo mnoho problémů města ve vztahu k tomuto 17 let dobře fungujícímu spolku.

Náhle byl po něm požadován komerční nájem za 800 tisíc ročně, ikdyž již 33 let plnohodnotně a obezřetně stále stejně užívá danou městskou nemovitost.
*Jinám organizacím v městských objektech naopak město ještě platí i spotřebované energie.*

*Na posledním jednání zastupitelstva mi přišel říct bývalý člen ODS: “Paní - Vy jste si holt vybrala špatnou stranu.”*

*Já si ale vybrala správnou stranu, už dávno - byla jsem tak vychovaná - stranu poctivé práce, čistého svědomí a transparentnosti.*

*Jako jediná místní nezisková organizace má RADKA z.s [transparentní účty](https://radka.kadan.cz/podpora-financnim-darem/), protože  nemá co skrývat!*


**Smutný příběh vládnutí většinové strany, která má v názvu demokratická.**

