---
layout: post
category: post
title: Odpověď na otevřený dopis   
date: 2020-05-07
author: Jana Hladová
authorId: jana.hladova    # uid nekoho z _people
image: posts/radnice2.jpg
tags:
  - Pomoc firmam
  - Otevreny dopis 
  - Zivnostnici
  - Podpora
  - Covid 19
  - nouzovy stav
  - Mimoradna opatreni
  - Odpoved

---

# "Rada něco připravuje" - už 2 měsíce!? - a mohli bychom to vidět?


Výsledek dlouhodobé (ne)konverzace s Městem Kadaň jste si mohli přečíst v Kadaňských novinách. 

Po probrání se vším tím balastem a po pominutí všech manipulací a nepřesností, má k tomu celý **náš pirátský tým následující vyjádření:**

*	Odpověděl pouze pan starosta – na otevřený dopis adresovaný celé radě
*	Červeně zvýrazněné pasáže v původním znění (nejsme ve škole)
*	Vyjadřuje se k nesouvisejícímu dotačnímu programu na podporu podnikání v lokalitě památkové rezervace, to považujeme za manipulativní výmluvu (reakce v dalším článku na našem webu).
*	Nepatřičné alibistické „výzvy k práci“. Taková rétorika sluší každému, kdo chce svalit vinu za svou nečinnost na ostatní, zde se ale pan starosta plete. Každý z nás pomáhal tak, jak mu situace a okolnosti dovolily. Kdo chce vidět, vidí. Účastnili jsme se dobrovolnické pomoci a udělali jsme vše pro to, abychom přidali ruku k dílu. A nejsme za to, na rozdíl od pana starosty, nijak placeni. K tomu všemu jsme ještě měli dostatek vhledu, že jsme zveřejňovali informace a suplovali tak Město Kadaň v informovanosti obyvatel. K zapojení se do pomoci se pana starosty ptát nepotřebujeme. My jsme zavřený úřad neměli. Jsme aktivní občané.
*	Nepravda, že jsme součástí hlasování zastupitelstva již 2 roky. V březnu to byl rok a čtvrt.
*	Nepravda, že okolní města v okrese pouze odložila úhradu nájemného: [Chomutov](https://www.chomutov-mesto.cz/cz/2158.tiskova-zprava-mesto-chomutov-pripravilo-balicek-pomoci-ktery-ma-podporit-znovunastartovani-mistni-ekonomiky) prominul 2 měsíce všem, [Klášterec nad Ohří](https://www.klasterec.cz/media/tiskove-zpravy-1/sestimesicni-odklad-plateb-najemneho-v-nebytovych-prostorech-mesta-1779cs.html?page=2) bude žádosti o prominutí posuzovat. 
Šestiměsíční odklad nájemného se zde týkal všech nájemníků v nebytových prostorách města. 
Těch je cca 50 a o této úlevě se dozvěděli již na začátku dubna. 
Kadaň naproti tomu odpouští podnikatelům, zatímco v ten samý den požaduje komerční nájem po neziskové organizaci, jiný (Klášterec) má jasně daná a spravedlivá pravidla – pro všechny stejná.
*	Další nesouvisející, manipulativní a demagogické invektivy, které odmítáme komentovat.

K naší zásadní otázce: věříme, že při správném „čtení s porozuměním“ je každému zřejmá (a po tomto opravdu trapném extempore se snad 
konečně dobereme odpovědi):

**JAK MĚSTO CO NEJDŘÍVE FINANČNĚ POMŮŽE ŽIVNOSTNÍKŮM, KTERÉ POSTIHLA PANDEMIE a s ní spojená nezaviněná ztráta?**

Tzv. odpověď 27. 4. 2020: „Rada města připravuje dotační program formou daru“

*(ujasnění nepřesnosti: dar a dotace jsou dvě různé věci:*

*Dotace jsou finance poskytnuté z rozpočtu s určitými pravidly a vyúčtováním, dle zákona – veřejnoprávní akt
x
Dar je jednodušší neformální pomoc i finančního charakteru, bez povinnosti vyúčtování: v rámci soukromoprávního aktu.)*

To vše jsme obdrželi měsíc a půl po vyhlášení nouzového stavu, což je neuvěřitelné samo o sobě. 

Důležitější ale je otázka: No a mohli bychom to vidět?

V zápisech Rady není o podobné aktivitě ani slovo. Předpokládáme, že pomoc podnikatelům, na kterém si kdekdo dělá PR, nebude tajný materiál. 

Z toho, co jsme se (ne)dověděli, vyplynuly logicky další otázky:

* Proč živnostníci a OSVČ dodnes neobdrželi žádné informace o případné pomoci, když na ně „samozřejmě nezapomínáte“?
* Proč byly odmítány jejich výzvy a žádosti o pomoc již z konce března, bez jakéhokoliv příslibu budoucí pomoci, když jakýsi krizový štáb řeší „jednotlivé případy“?
* Proč nejsou informováni zastupitelé o práci krizového štábu a případně vyzváni ke spolupráci a ke sdílení zkušeností, když „je pomoc potřeba“ (a jindy je nám zasílána každá pozvánka do galerie apod.)

Odpovědi bohužel nedostáváme. Když ano, tak neúplné či manipulativní vyjádření.

Důkazů naší práce je za těch 16 měsíců dost (viz náš web), jen máme oproti vedení radnice velmi omezenou možnost její prezentace 
(výsledek v KN). Desítky žádostí o různé informace od úřadu, které pro svou práci zastupitelů potřebujeme a jsme nuceni je vymáhat přes 
Krajský úřad a jiné nadřízené orgány veřejné správy, také o něčem svědčí.

Mluvit o nahodilém výkřiku a degradovat ho ještě ve spojení s formou otevřeného dopisu je opravdu tristní. Pořád snad žijeme 
v demokratické zemi se svobodou slova, s informačním zákonem a s oprávněním kontrolní práce opozice. Této práci jsme dostáli. 
Nepravdivé a demagogické útoky na naše právo „vědět, co se děje“, jako by snad vypadly z předrevolučního období, kdy stačilo 
někoho onálepkovat jako nežádoucí živel, aby se nikdo nemusel zabývat tím, co ten někdo říká.

Neumlčíte otázky tím, že se budete snažit diskreditovat tazatele. Udělali jsme vše pro to, abychom komunitně fungovali a pomohli.
Na penězích sedíte vy. Proto se, jménem všech občanů Kadaně, ptáme, co bude. Kadaň není absolutní monarchie.

A k dalším reakcím:

**Snížení nájmu u 8 firem v městských prostorách.**

Bohužel (bohudík!) nemáme v Kadani pouze 8 podnikatelů.

**Rada města připravuje úsporná opatření až do výše 30 mil Kč**

Proto jsou aktuálně uzavírány smlouvy na „kytičky a úpravy parků ve městě?“
*(14. 4. 2020 podepsána smlouvu s firmou Studený na květinovou výzdobu 98 ks lamp v centru města za 330 tisíc Kč 
či 30. 4. 2020 s firmou FRK na revitalizaci sídliště D - Altán a sad za 2,2 mil Kč)*

**Odpuštění poplatků za komunální odpad není v kompetenci rady.**

Nepravda. Rada města = valná hromada Technických služeb, nejvyšší orgán, který může v souvislosti s řízením „městské“ organizace 
min. doporučit cokoliv, co by mohlo jakémukoliv občanu či firmě ve městě pomoci.

**Že neznáme nějakou městskou vyhlášku?**

Alibismus. Nemáme s ní nic společného, neschvalovali jsme ji, nevyužíváme ji, neprojednávala se za našeho působení v zastupitelstvu, 
nemůžeme „preventivně“ znát všechno, ale jsme v klidu, protože ji jistě zná vaše poučená partajní většina.

**Snaha o dehonestaci naší iniciativy na jednom z mnoha našich příkladů pomoci (jak jsou běžné např. v jiných městech)
a nenabízení jiných vlastních řešení?**

**Že „se město od počátku epidemie stará o vše...“**

* Proč tedy nikde nejsou žádné informace? Pokud tedy nepovažujete za dostatečné těch 16 přesdílených zpráv na webu města 
  (schovaných nesystémově pod dvěma menu aktualit mezi mnoha dalšími odkazy; oproti mnoha TZ jiných měst, které např. i [v Klášterci](https://www.klasterec.cz/) či [v Chomutově](https://www.chomutov-mesto.cz/cz/koronavirus-informace) vycházely téměř ob den a týkaly se opravdu každodenních praktických potřeb obyvatel města).
 
*	Proč nejsou informováni občané? Když prakticky denně zasedá krizový štáb.

*	Proč město nereagovalo na výzvu celorepublikové iniciativy [KORONAVIRUS.REPORT](http://www.koronavirus.report/samosprava/) [Letáky na lednice](https://drive.google.com/open?id=1aCl6Pm5dWNWsvU5Mr2_W4kZG7Fujad8M), když je jiná města vytiskla 
a rozdala jednotlivým seniorům až domů v průběhu nouzového stavu dokonce již i třikrát?

*	Proč zastupitelé nemají informace, že vůbec nějaký krizový štáb existuje a funguje? Sdílení zápisů z rady jsme prosadili až se třemi 
odvolacími řízeními z nadřízeného krajského úřadu.

*	Proč se zastupitelé vždy dozvídají první informace z CV deníku než od úřadu? Pak z vaší strany opravdu sedí zmínka o vytloukání 
politických bodů.

Znovu Vás pane starosto ujišťujeme, že nám o Vaší židli na piedestalu nejde, my máme svou práci, kterou děláme rády. 
Do politiky jsme vstoupily především z důvodů celospolečenských a celorepublikových. Chceme motivovat další a ukazovat správné cesty 
s důrazem na transparentnost a participaci. Bohužel i v Kadani je na tomto poli ještě dost práce.

O nedostatečném řešení uzavření MŠ s ohledem na možnost čerpání „ošetřovného“ rodičů

*(kdy místostarosta na Facebooku diskutoval s občany, jak to nejde, místo aby jako zástupce zřizovatele MŠ zavolal na OSSZ a zjistil, 
jak by to šlo; jako např. hned v sousedním Klášterci, a ten dokonce místostarosta absurdně napadl, že jejich rychlé řešení je 
protizákonné)*

či rozdávání dezinfekce formou shromažďování seniorů na náměstí a jen seniorům nad 65 let

*(kdy jiná města poskytovala všem a všem seniorům rozvezla až domů)*

již škoda mluvit.

Možná by bylo lepší se povznést nad svým historicky vsugerovaným názorem, že jste lepší než všichni ostatní. 
Možná je na čase kriticky hodnotit úspěšné počiny odkudkoliv, jež lze adoptovat.
Možná by to chtělo sdílet své zkušenosti a možnosti a spolupracovat. 
Jinak to vypadá, že jste chtěl udělat všechno sám tak vehementně, až jste neudělal nic. 
Ukazováním na druhé, že „také“ neudělali nic (a v našem případě je to opravdu směšná lež), se z toho nevyviníte. Lidé to vnímají.

Kolik roušek město ušilo a kolik štítů vytisklo? To vše byla práce dobrovolníků, takže jsme potěšeni, že i vy jste konečně poznali 
co to dobrovolnictví je a projevíte třeba solidaritu a pochopení při alespoň symbolickém oceňování této činnosti, po kterém DC Kadaň 
volá již dlouhá léta. 

Odpovězte nám, prosíme, pro začátek na hlavní otázku našeho otevřeného dopisu – „jak město pomůže firmám v době pandemie“ - stále nemáme nic konkrétního.


