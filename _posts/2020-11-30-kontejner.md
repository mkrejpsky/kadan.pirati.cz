---
layout: post
category: post
title: Co je kontejner a co volební plachta?
date: 2020-11-30
author: Místní sdružení Kadaň
authorId: mistni.sdruzeni   # uid nekoho z _people
image: posts/kontejner.png
tags:
  - Volby
  - Reklama
  - Rovnost
  - Zábor 
  - Kontejner


---

# Trampoty s reklamou v Kadani, aneb Někteří jsou si rovnější

Kadaň je známá tím, že se všemi dostupnými prostředky snaží zabránit jakékoliv reklamě ve městě. 
To by snad bylo v pořádku vzhledem k tomu, jak nás esteticky obtěžuje všudypřítomný reklamní smog. V tomto ohledu jsme s vedením města zajedno. 
Co však vzbuzuje otázky je **dvojí metr kadaňského vedení během politického klání v nedávných volbách** do zastupitelstva Ústeckého kraje. Krátkodobá reklama ve formě záboru nějakého prostranství pro volební konstrukci je ve městě téměř nedosažitelná.

V prvé řadě se sluší říci, že v Kadani mají politické strany a hnutí k dispozici oficiální plakátovací a reklamní plochy města. Na ty je odkázán každý, kdo by se snad pokusil instalovat ve městě nějakou reklamní konstrukci. Chtělo by se dodat, že je to spravedlivé a že mají tedy všichni stejnou pozici a startovní čáru, není tomu ovšem tak.

Před předvolební kampaní a během ní jsme se několikrát pokoušeli o vztyčení několika typů reklam, ale odpovědí nám byly především **obstrukce**, které zahrnovaly oznámení, že reklama v Kadani podléhá regulaci dle závazných vyhlášek a dokumentů, které ovšem nelze posílat elektronicky ani vyhledat v nějakém publikovaném textu, ale nacházejí se pouze v kanceláři úředníků MÚ Kadaň k nahlédnutí. 
Po několikerých výměnách výkladů a názorů mezi námi a městskými úředníky jsme se rozhodli nerozdmýchávat nějaké kontroverze a od snahy umístit v Kadani jakoukoliv viditelnější reklamu oficiální cestou jsme upustili s tím, že se alespoň pravidla na území města týkají všech.
O to větší bylo naše překvapení, když se na jednom z nejfrekventovanějších míst u kruhového objezdu objevil banner ODS se starostou Kulhánkem v hlavní roli.
Slogan a možnou odpověď o tom, jakou chybu ve vedení kraje v minulosti dělala strana Petra Fialy, neřešíme; stejně tak se nezabýváme vhodností umístění poutače de facto v kruhovém objezdu v bezprostřední blízkosti frekventované komunikace. 
Zajímavý je na té situaci především fakt, že jsme si v Kadani rovni, ovšem někteří jsou si rovnější.
A k tomu jim dopomáhají soukromé společnosti, které s městem v pracovně ekonomické rovině interagují. 
ODS tak dává všem najevo, že pravidla, která si ve městě nastaví, platí a budou vynucována padni komu padni, ovšem jediní, kterých se to netýká, jsou oni sami.

* Rozhodnutí o vyměření místního poplatku za kontejner [zde](https://drive.google.com/file/d/1hwtuBPvzNMPNK2VBC0MjGUbfi4Av07cb/view?usp=sharing)
* Doručenka s odůvodněním záboru reklama [zde](https://drive.google.com/file/d/1aW1oQiXwOcNDefaiWu8GumBon-M4neWk/view?usp=sharing) 
* Souhlas města [zde](https://drive.google.com/file/d/1yGBjZAsd1935Uz9WL0VQg64GDR_cG4w1/view?usp=sharing)
* Vyhláška zakazující reklamu ve městě [zde](https://drive.google.com/file/d/1ooV2TBB4T3BWOPvqjhdEMlsVIjIHT-KR/view?usp=sharing)

Jak můžete zjistit z výše uvedených dokumentů **byl učiněn zábor veřejného prostranství pro kontejner** v Chomutovské ulici. Prostor si zabrala **firma HP Stav – Jan Perout s. r. o.**
Zmíněný povolený zábor veřejného prostranství je vyžádán na reklamu, ovšem v Rozhodnutí MÚ o povolení bylo vydáno na „kontejner“. **Tento kontejner je až příliš podobný konstrukci s plachtou**, na níž je politická reklama, ostatním politickým subjektům ve městě zapovězená záležitost.
Nekritizujeme městský úřad za každou cenu. Máme ale pocit, že by se ke všem mělo přistupovat stejně, ať už na sobě mají, nebo nemají **starostovský řetěz a za sebou firmu, která umisťuje kontejnery ve tvaru volebních plachet.**

Věříme, že se celá záležitost vysvětlí a do budoucna ubude naprosto zbytečných obstrukcí a zmatků v umisťování politické reklamy v Kadani. 
Tato reklama je jednorázová a chvilková, není tedy reklamním smogem v pravém slova smyslu. 
Tato reklama je důležitá, reprezentuje možnost oslovit obyvatele města konkrétním plánem a sdělením, které si k některým jinak cestu nenajde. 
Taková reklama je právem každého politického subjektu, který reprezentuje určité procento voličů a neměla by být podloudně usurpována jediným vládcem.



