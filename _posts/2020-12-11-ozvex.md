---
layout: post
category: post
title: Omezující vyhlášky města 
date: 2020-12-11
author: Jana Hladová
authorId: jana.hladova
image: posts/stop.jpg
tags:
  - Obecně závazná vyhláška
  - Policejní hodina
  - Omezení hudební produkce
  - Korporace
---

# Odložili jsme neadekvátní omezování živnostníků a občanských svobod. Město bez jakéhokoliv jednání chtělo zkrátit provozní dobu pohostinských zařízení na sidlišti C a znemožnit pořádání venkovní hudební produkce.

“Česká hospoda, klub Inferno a Labyrint bude **zavírat každý den ve 22 hodin 
a venkovní kulturní akce mohou dělat pouze od 10 do 14 hodin”!
*(podloženo absurdním hodnocením městské policie a peticí 10ti občanů)*.

I přes to, že v tisku byl tento záměr vedení města prezentován jako téměř jistý, nakonec došlo díky intervenci naší a veřejnosti na zasedání zastupitelstva k **dramatickému obratu.**

Chápeme problematickou situaci v této lokalitě a stížnosti občanů, ale proti nim stojí neméně početná skupina těch, kteří jako občané města, tato zařízení využívají a jak se z komentářů za zastupitelstvu ukázalo - **problém je někde jinde.** 

Vystoupili jsme s argumentací, že **nebyly vyčerpány všechny nástroje a možnosti řešení** včetně dialogu s provozovateli, kteří se jí nebrání a že zkušební omezení na pouze určitou dobu by rozhodně mělo mít rozumnější podobu.

Navíc pan Beránek (provozovatel České hospody) přednesl, jaká všechna opatření k omezení hlučnosti již udělal, o kolik venkovních hudebních akcí se jednalo (6 za 3 roky). Dále popsal, že problémy na ulici způsobují hosté jiných zařízení, vracející se z sídliště C domů na sídliště B. 

Následovala vzrušená debata i se zapojením veřejnosti, která vyústila v historicky první přestávku v jednání kadaňského zastupitelstva, kterou si vyžádala vládnoucí ODS. 

**Účinný byl tlak účastnící se nespokojené veřejnosti deklarovaný peticí** proti omezení otevírací doby (v řádu stovek podpisů), kterou podepsali i ostatní živnostníci, na které by totiž Černý Petr mohl dopadnout příště.

Byla to **krásná ukázka demokracie a občanské angažovanosti**, která spolu s naší argumentací nakonec donutila ODS k ústupku v podobě dalšího jednání s provozovateli a případně hlasování o tomto (věříme že upraveném a časově omezeném bodu) na březen 2021. 

Nabídka k dialogu a domluvě s provozovateli, která byla ze strany vedení města nakonec předložena však měla přijít před tímto **radikálním zásahem do občanských svobod,** zrovna od strany, která jako pravicová má být na straně podnikatelů.


