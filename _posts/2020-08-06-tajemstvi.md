---
layout: post
category: post
title: Co tajného skrývají zápisy z dozorčí rady Technických služeb Kadaň s.r.o.?   
date: 2020-08-06
author: Hana Vodrážková
authorId: hana.vodrazkova    # uid nekoho z _people
image: posts/TS.png
tags:
  - Dozorčí rada
  - Kadaň
  - Technické služby Kadaň
  - Právo na informace
  - Úřad na ochranu osobních údajů
  - Transparentnost
  
---

# aneb když se 1,5 roku dožadujete informací  

##V Kadani je tvář transparentnosti, otevřenosti a participace bohužel dost pokřivená.
Jak jinak je možné, že městská organizace již na třetí výzvu Úřadu na ochranu osobních údajů projednává poskytování základních informací o svém provozu? 

**Hned na počátku našeho působení v ZM jsme poukazovali na nespravedlivé odměňování v různých funkcích.** 

Minimálně abychom si udělali představu o kompetencích a náročnosti práce členů dozorčích rad městských firem, kteří pobírají měsíčně několikatisícové odměny, žádali jsme tyto o doložení zápisů jednání jejich dozorčích rad.

* Březen 2019 – v rámci interpelací na ZM jsme požádali o zápisy z DR znovu, protože předchozí ústní i meilové pokusy byly bez odezvy. 

Bohužel, ani vypořádání interpelací se v Kadani neeviduje a nedokladuje, a to ani po příslibu starosty, že se věc „jistě“ dořeší.

* Listopad 2019 – podali jsme tedy žádost dle zákona 106 o poskytnutí zápisů z dozorčích rad (DR) předchozích let, 

Odpověď TS – 1. zamítnutí poskytnutí informací, protože prý zápisy podléhají obchodnímu tajemství!

* Prosinec 2019 - 1. odvolání u Úřadu na ochranu osobních údajů

* Březen 2020 – nařízení nového projednání žádosti od UOOU

Odpověď TS – 2. zamítnutí žádosti

* Duben 2020 - 2. odvolání a 2. nařízení znovuprojednání žádosti od UOOU

Odpověď TS – 3. zamítnutí žádosti

* Červenec 2020 - 3. odvolání a 3. nařízení dalšího projednání žádosti od UOOU

Říká se do třetice a dost, nicméně **v Kadani se zřejmě má co skrývat nebo má město určitou zvrhlou zálibu
v boji o informace a přenáší jí na své organizace** - viz [informační ping-pong s tajemníkem](https://kadan.pirati.cz/aktuality/kauza-informace.html),
který jsme už popisovali.

Proč tak urputně brání jedna městská firma zápisy z DR, které nám jiná poskytla na první jen ústní požádání obratem?

**Dělá to Kadani opravdu dobré jméno?**

V korespondenci Úřad na ochranu osobních údajů opakovaně zmiňuje, že:

„Povinný subjekt (Technické služby Kadaň) se ve svém rozhodnutí **neřídil závazným právním posouzením ze 
strany Úřadu**, neboť **ani přes jeho výslovný pokyn** v rozhodnutí o předchozím odvolání neposoudil, zda jsou u všech jednotlivých informací, obsažených v zápisech z dozorčích rad, kumulativně naplněny znaky obchodního tajemství“?

Musí se zde v dnešní době (30 let demokracie je pro některé asi stále málo) opravdu připomínat, že:
„Právo žadatele na informace vychází již ze samotného zákona o svobodném přístupu k informacím“ 
a že „titul k obdržení daných informací měl v tomto případě žadatel už na základě svého politického 
práva **dle čl. 17 Listiny základních práv a svobod**, ne práva člena zastupitelstva dle obecního zřízení“?



