---
layout: post
category: post
title: Participace   
date: 2021-03-26
author: Hana Vodrážková
authorId: hana.vodrazkova    # uid nekoho z _people
image: posts/participace.jpg
tags:
  - Participace
  - Participativní rozpočet
  - Občanská aktivita
  - Veřejné dění
  - Spolurozhodování 
  
---

# **Participace** = zapojení občanů do veřejného života. Proč Rada v Kadani nechce umožnit lidem aktivně se zapojit do rozhodování, na co půjde alespoň malá část investičních peněz z veřejného rozpočtu?

Opakovaně jsme navrhovali aspoň začít jednání ohledně možnosti zavést v Kadani **participativní rozpočet. Zamítnuto.**

**Nic to nestojí**, jde jen o vyhrazení části každoročního rozpočtu (např. 3 miliony Kč, z celkových téměř 500 milionů Kč), na většinou menší stavební akce podle přání lidí z celého města. 
Lidé mohou být ti nejaktivnější, co nějaký záměr navrhnou třeba i s nákresem, rozpočtem nebo jim s tím pomohou úředníci města. **Všichni občané** města pak ale mohou být také aktivní, když o jednotlivých záměrech budou elektronicky hlasovat (z pohodlí domova, anonymně, většinou s více hlasy pro i proti).

**Stovka měst v ČR již [PARO provozuje](https://www.participativni-rozpocet.cz/blog/2020/02/07/participativni-rozpocty-v-ceske-republice-v-roce-2019/)**, protože je zajímá, co chce většina jejich obyvatel. 

V Kadani se argumentuje tím, že některé akce vznikají také na přání občanů při [setkávání na sídlištích](https://kadan.pirati.cz/aktuality/sidliste.html).
Nic proti této aktivitě, ale jestli jste tam někdy byli *(my chápeme, že to je pro většinu pracujících nebo rodin s dětmi nedostupné v odpolední dobu)*, tak víte, že jde často o názor jednotlivců z těch sotva tří desítek lidí (povětšinou ještě předsedů SVJ), kteří si tam zajdou na pokec nebo buřta.
Často jde o provozní opravné práce, které se dají nahlásit meilem nebo po telefonu.
Srovnávat to s vyjádřením názoru tisíců lidí je směšné.
 
Výzva pro obyvatele aby něco vymysleli, může přinést veřejně prospěšné inovace či neotřelé nápady, inspirace z výletů, zahraničí. 
 
- Bojí se tu trochu práce navíc nebo jen nechtějí cokoliv měnit, otvírat se novým trendům?
- Bojí se tu jiných mozků nebo si přivlastňují patent na rozum?
- Bojí se tu hlasu lidu nebo ho jen podceňují?
 
Obecně by to v Kadani chtělo více komunikace, diskuze, anket …. 
 
Možná by se pak projevilo, že leckteré věci vidí obyvatelé města jinak, že si lidé přejí třeba [rozšíření MAD](https://kadan.pirati.cz/aktuality/mhd.html) a nepřejí hvězdárnu. Že by raději uvítali více peněz do kultury než do dlažby na náměstí.
Klidně nám napište, jak to vidíte a co si třeba přejete vy?
 
**Když se nikdo neozývá, tak se nic nezmění.** 
 

Nabídli jsme samozřejmě pomoc i kontakty na ověřené dobré příklady z praxe  - bohužel nebyl zájem – [bod 28](https://kadan.pirati.cz/aktuality/12zmz.html).

Ale lze najít [podporu i veřejně](https://www.participativni-rozpocet.cz) nebo [zde](https://www.participace21.cz/vznik-participativniho-rozpoctovani) - kde je i podrobný pohled na celé téma.

Dobré zkušenosti může nabídnout hned sousední [Klášterec nad Ohří](https://www.klasterec.cz/spolecne-pro-klasterec).

No holt pro někoho klikání na „nejkrásnější město“ je důležitější. 
