---
layout: post
category: post
title: Změna dotací pro podnikatele
date: 2021-11-25
author: Místní sdružení Kadaň
authorId: mistni.sdruzeni 
image: posts/podnikatele.jpeg
tags:
  - Dotace pro podnikatele
  - Místostarosta
  - Živnostenský úřad
  - Systém dotací
  - Pozměňovací návrh
 
---

# Náš návrh na upravení systému dotací tak, aby byl spravedlivější pro všechny, prošel v minulém zastupitelstvu jen o pár hlasů, tak doufáme, že kritéria, která pomohou jak v rozhodování, tak v orientaci žadatelů budou přijata.

[Dotační program na podporu podnikatelů](https://www.mesto-kadan.cz/cs/mesto/dotacni-programy-mesta/dotace-na-r-2022.html) [připomínkujeme od jeho vzniku](https://kadan.pirati.cz/aktuality/dotace2.html), protože výsledná podpora vůbec **neodpovídá jeho účelu**. 

Původním cílem bylo **"oživení náměstí", což se ale bohužel nedaří ani přes statisícové sumy**, kteří někteří zdejší podnikatelé i při opakovaných žádostech [vyinkasovali](https://docs.google.com/spreadsheets/d/1C32g_LvCAdGGdOU7mn6RrXIKtn4ALZNm/edit?usp=sharing&ouid=110031523660020892391&rtpof=true&sd=true). Firmě provozující čalounictví na náměstí tak při opakovaných žádostech byo poskytnuto skoro 330 tisíc Kč.

**Chceme podpořit všechny šikovné živnostníky v Kadani a jejich kreativní nápady** bez uzemního omezení.

Náš návrh, který jsme předjednali s místostarostou Vaicem, zahrnuje **rozšíření programu na celé město** (s bonusovým bodováním pro památkovou zonu), **podporu především malých a nově vznikajících podnikatelů se zajímavými záměry** pro potřeby veřejnosti.
S tím souvisí i omezení limitu celkového obratu pro žadatele, který v současnosti dosahoval nesmyslné výše 1 milionu Euro.

Především jsme ale navrhli bodování jednotlivých kritérií a tudíž **objektivnější rozhodování  o výsledku žádostí**, aby i žadatelé měli zpětnou vazbu a zdůvodnění krácení dotace nebo dokonce jejího zamítnutí. 
Díky tomuto systému by měly dostat šanci opravdu propracované nápady a nikoliv žádosti na vybavení provozoven vším možným, bez zásadního vlivu na oživení náměstí nebo bez jakékoliv kreativity, jak se mnohdy u žádostí stává. 

Nejen zastupitelé, ale ani samotní žadatelé se mnohdy **nedozvěděli objektivní důvody, proč Rada města rozhodla jak rozhodla.**

To je z našeho pohledu **naprosto nemotivační a netransparentní způsob podpory.** 

Nelíbí se nám ani přesun rozhodování do rady a **podporujeme vznik nezávislé dotační komise**, a to pro všechny dotační programy.
Zároveň **apelujeme na sjednocení pravidel všech programů**. 
Zároveň **apelujeme na sjednocení pravidel všech dotačních programů,** včetně začlenění veškerých žádostí do nich.

*(Důvodem je například zvlášní exkluzivita, kterou má [Vysmáté léto](https://www.hlidacstatu.cz/hledat?q=vysm%C3%A1t%C3%A9+l%C3%A9to) a [Párty ve Františkánu](https://www.hlidacstatu.cz/hledat?q=61551384), jež získávají bez vyúčtování celkových nákladů podporu z města téměř 1 milion Kč přímo z rozpočtu.)* 

Naopak oceňujeme původní kritérium udržitelnosti a navrhli jsme umožnění opakovaných žádostí až po jeho splnění, aby se omezilo dotování stále stejných účelů. 

Obdobné dotační tituly fungují i v ostatních městech, také pro mnoho oblastí veřejných služeb a právě **jasná pravidla jsou ukazatelem správného transparentního nakládání s veřejnými prostředky.**

Rádi se podílíme na zlepšení situace i v našem městě a uvidíme, zda (po schválení) budou naše zastupitelky moci již s čistým svědomím přínosné projekty podpořit.
