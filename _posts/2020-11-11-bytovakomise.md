---
layout: post
category: post
title: Bytová komise online
date: 2020-11-11
author: Miloslava Karfilátová
authorId: miloslava.karfilatova
image: posts/bytovakomise.PNG
tags:
  - Bytová komise
  - Město Kadaň
  - Online
  - Pravidla
  - Hospodaření s byty
 

---

# Stále chybí jasná kritéria přidělování bytů, která by právě v době pandemie zjednodušili rozhodování členů komise.

V současné době z epidemiologických důvodů je činnost komisí rady města zastavena nebo probíhají online. 

Také bytová komise se musela přizpůsobit. A zatímco v srpnu a září probíhala pouze písemnou  formou tzv. per rollam, 
v listopadu už proběhlo jednání skutečně online na platformě Teams. 

A právě tady se ukázalo, že při vzdáleném jednání, zejména per rollam, by bylo vhodné mít **pravidla pro přidělování bytů** v písemné podobě, tak, jak **jsme je [navrhovali](https://kadan.pirati.cz/aktuality/bk.html) již na podzim 2018.**

Město má schválená Pravidla pro hospodaření s obecními byty, která jsou ale dost všeobecná a členové komise **rozhodují** podle nepsaných pravidel, tzv. **zvyklostí**. 
Domníváme se, že písemné stanovení těchto zvyklostí by pomohlo jak žadatelům o byt, tak členům BK a radním při schvalování.

Netrváme na tom, aby se používala právě námi navržená pravidla, bereme je spíš jako první výkop pro jednání a také chápeme, 
že všechny náročné životni situace se nedají zaškatulkovat, přesto se domníváme, že **písemná pravidla jsou vždy lepší a transparentnější**
a mrzí nás, že se naším návrhem nikdo kompetentní z města 2 roky nezabývá. 
