---
layout: post
category: post
title: (Ne)veřejné zakázky 
date: 2021-06-06
author: Jana Hladová
authorId: jana.hladova
image: posts/zakazky.jpg
tags:
  - Veřejné zakázky
  - Transparentnost
  - Směrnice
  - Rada města
  - Město Kadaň
---


# Ale někteří, pokud jde o dotace v Kadani, jsou si rovnější. Již poněkolikáté se na posledním zasedání zastupitelstva rozdělovaly dotace města. Na první pohled by se mohlo zdát, že je město štědré a jeho zájem o spravedlivou podporu všech žadatelů, opravdový. Ale na ten druhý, který máme jako zastupitelé díky podkladům možnost posoudit, už to zdaleka tak nevypadá.

Na svém dubnovém zasedání se, na základě nejen našeho požadavku jako opoziční strany ze zastupitelstva, Rada města usnesla, že nám umožní účast na hodnocení nabídek jednotlivých uchazečů o veřejné městské zakázky (VZ). 
Tyto se rozdělují na podlimitní a nadlimitní, kde hranice je určena 6 miliony korun. Zakázky nad 6 miliónů korun město musí zveřejnit prostřednictvím tzv. profilu zadavatele – veřejný informační systém vytvořený speciálně pro veřejné zakázky.  Město zde zveřejňuje i takové zakázky, které nedosáhnou tohoto limitu, ale jelikož to není povinností, objevují se pouze některé.
Zakázky, které e neobjeví na profilu zadavatele se zadávají pouze na základě oslovení několika (v našem městě 5ti stále stejných) firem, o čemž rozhodne Rada ve formě usnesení.
 I přesto, že má Rada schválená interní „Pravidla“  pro zadávání takových veřejných zakázek, která zakazují oslovování stále stejných zhotovitelů, tato pravidla ovšem Rada nedodržuje. Kadaňská pětka je něco jako zaběhaný rituál. Firmy se točí stále dokola. A zatímco s  nabídkami podanými přes profil zadavatele (Město) nelze žádným způsobem manipulovat, s těmi mimo tento portál ano. 
Opravdu bychom rádi potvrdili, že k žádným takovým manipulacím nedochází, jenže k těmto VZ jsme bohužel přizváni nebyli. 
Nabízí se samozřejmě otázka „proč“??!! Proč se máme zúčastňovat procesu, který je již zabezpečen, protože probíhá elektronicky a transparentně a naopak nesmíme vidět do výběrových řízení, která takto ošetřena nejsou? A nabízí se odpověď „ Aby se vlk nažral a koza zůstala celá“. Možnost kontroly veřejných zakázek opozičním stranám nabídnuta byla. Že ale postrádá smyslu a logiky jen potvrzuje výše uvedené přísloví a skutečný záměr vedení města.


