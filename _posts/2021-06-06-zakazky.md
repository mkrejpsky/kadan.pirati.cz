---
layout: post
category: post
title: (Ne)veřejné zakázky 
date: 2021-06-06
author: Jana Hladová
authorId: jana.hladova
image: posts/zakazky.jpg
tags:
  - Veřejné zakázky
  - Transparentnost
  - Směrnice
  - Rada města
  - Město Kadaň
---


# Transparentnost ala ODS. Zadávání většiny veřejných zakázek malého rozsahu v Kadani probíhá nadále neveřejně. Přestože se opozice domáhá kontroly, město kličkuje jak zajíc na útěku. 

Na svém dubnovém zasedání se, na základě nejen našeho požadavku jako opoziční strany ze zastupitelstva, Rada města usnesla, že nám umožní účast na hodnocení nabídek jednotlivých uchazečů o veřejné městské zakázky, ale jen ty "velké". 

Zakázky se rozdělují na **nadlimitní a podlimitní a malého rozsahu**. 

Ty "velké" nad limit 6 miliónů korun město musí zveřejnit prostřednictvím tzv. [profilu zadavatele](https://www.mesto-kadan.cz/cs/mestsky-urad/verejne-zakazky-5/) – veřejný informační systém vytvořený speciálně pro veřejné zakázky. Město zde zveřejňuje občas i takové zakázky, **které nedosáhnou tohoto limitu**, ale jelikož to není povinností, objevují se **pouze některé**.

Ty "malé" (tedy do 6 milionů Kč), které se neobjevují na profilu zadavatele se zadávají pouze na základě **oslovení několika** (v našem městě pěti stále stejných) firem, o čemž **rozhodne Rada ve formě usnesení.**

I přesto, že **má město směrnicí schválená pravidla** pro zadávání takových veřejných zakázek, která zakazují oslovování stále stejných zhotovitelů, **Rada je nerespektuje**. Kadaňská pětka je něco jako zaběhaný rituál. Firmy se točí stále dokola. 

S nabídkami podanými přes profil zadavatele nelze žádným způsobem manipulovat, **co se může stát s doručovanými papírovými obálkami** jsme bohužel viděli na vlastní oči (např. nerozbalené v kanceláři). 

**Rádi bychom zajistili, že k žádným podivným manipulacím nedochází, jenže k "otvírání obálek" těchto veřejných zakázek bohužel přizváni nejsme.**

Nabízí se samozřejmě otázka **„proč“?** 
Proč se máme zúčastňovat procesu, který je již zabezpečen, protože probíhá elektronicky a transparentně a naopak nesmíme vidět do výběrových řízení, která takto ošetřena nejsou? 

A nabízí se odpověď **„Aby se vlk nažral a koza zůstala celá“.** 
Možnost kontroly veřejných zakázek opozičním stranám nabídnuta byla. Že ale postrádá smyslu a logiky jen potvrzuje výše uvedené přísloví a skutečný záměr vedení města.


