---
layout: post
category: post
title: Rodiny, děti a mládež v Kadani podporu nemají   
date: 2021-02-26
author: Hana Vodrážková
authorId: hana.vodrazkova    # uid nekoho z _people
image: posts/smutnedeti.jpg
tags:
  - Komunitní plán
  - Rodina
  - Starosta
 
  Starosta Kadaně vyškrtnul rodiny, děti a mládež z nového Komunitního plánu a tudíž se ani morální podpory v následujících pěti letech nedočkají. Musí být buď sociálně ohrožené nebo zdravotně znevýhodněné.  
Komunitní plánování (KP) je proces, který zpracovává materiál pro rozvoj různých oblastí veřejného života v obci. Mapuje, jak se může život v obci zlepšit.
Do plánování jsou zapojení kromě vedení města především organizace, které poskytují pro obyvatele různé služby.
Je nutné zmínit, že komunitní plán nezakládá městu zákonnou povinnost dané služby finančně podporovat. Organizace si hledají finanční zdroje samy. Město vlastně jen vyjadřuje morální podporu a souhlas, že ty aktivity jsou v obci potřebné a vhodné. V Kadani se plánuje již druhou dekádu a KP byl vždy pestrý
V poslední plánování však starosta Kadaně seškrtal Komunitní plán pouze na sociální služby. Jakoby se ostatní svět zastavil a nic jiného neexistovalo. Navíc do procesu zasáhl v připomínkovací fázi pouze slovem ODSTRANIT a smetl tak od úřednicko-politického stolu bez diskuze několikaměsíční práci desítek lidí, odborníků na danou problematiku z praxe.  
V oblasti rodina, děti a mládež zůstaly v KP Kadaň jen: nízkoprahový klub pro sociálně ohrožené děti, a sociálně aktivizační služby, poradenství a terénní programy pro sociálně ohrožené rodiny.
Víc pojem rodina, děti a mládež bohužel v Kadani neobsahuje. 
Zájmové kroužky pro malé děti, plavání batolat, práce s mládeží a dokonce ani jesle - to zřejmě není v Kadani potřeba. Respektive politické vedení města tu potřebu nevidí a že jde o důležitou primární prevenci, která těm sociálním problémům zabraňuje asi nechápe. Nic na tom zřejmě nemění ani celostátní krajská rodinná politika a cíle MPSV.
Komunitní plán není dogma ani zákon, služby i organizace samozřejmě přežijí i bez něho. Je ale tristní jak se město Kadaň ke komunitnímu plánování staví. Zřejmě si pan starosta svou novou funkci krajského náměstka pro sociální věci vyložil po svém.
