---
layout: post
category: post
title: Dotace pro Nemocnici Kadaň
date: 2020-12-12
author: Zastupitelky
image: posts/nemtaj.jpg
tags:
  - Nemocnice Kadaň
  - Hospodaření
  - Dotace
  - Registr smluv
  - Informace
---

## a můžeme vědět na co přesně?

Jedním z bodů programu byla také (další v pořadí) žádost o dotaci Nemocnici Kadaň, na provoz. 

Vzhledem k tomu, že podkladem žádosti byl jeden papír A4, kde pan ředitel Hossner (ODS) touto **jednou větou žádá o dotaci ve výši 20 miliónů korun**, dotazovali jsme se na další podklady. 

Finanční přehled nákladů a výdajů na jednotlivé složky rozpočtu nemocnice, ze kterého by jasně vyplývalo, kde peníze chybí ať již důsledkem špatné situace ve zdravotnictví či důsledkem covidové pandemie.

*Jen pro srovnání - každý spolek, který žádá o dotaci v řádu pár tisíc, předkládá žádost se slovním zdůvodněním a finančními přehledy min. na 4 strany.*

**Místo čísel jsme dostali odpovědi**
- že ředitel předkládá výroční zprávy a dělá audit
- od radního pro zdravotnictví - že „si myslí, že nemocnice hospodaří dobře“ nebo 
- od vedoucí ekonomického odboru - že přece „nemocnici dlouhodobě známe a víme, komu ty peníze dáváme“. 

Nevíme, jak moc všichni zastupitelé nemocnici znají, když rada ve funkci valné hromady píše do zápisu pouze usnesení typu „bereme na vědomí a schvalujeme“. 

K žádným podrobným podkladům opozice bohužel přístup nemá, protože do 6tičlenné kadaňské části dozorčí rady si koalice navolila pouze své členy (ODS + ČSSD), takže **kontrola sama sebe**, tedy žádná.

A v registru smluv má nemocnice i po dvou letech od našeho prvního upozornění stále téměř **100 chybných smluv a 20% cen chybí** (což je o 5-10x více proti všem srovnatelným v okolí).

I když balancování na hraně zachování dostupnosti péče pro místní obyvatele proti financování „černé díry“ je složité, určitě bychom dotaci nemocnici podpořili velmi rádi, pokud by zde byla alespoň zásadní snaha potřebu tak vysoké částky obhájit a vysvětlit.

**Za poslední 4 roky šlo do nemocnice z města 120 milionů Kč** a bohužel se to na kvalitě péče a spokojenosti pacientů a personálu neprojevilo, spíše naopak. 

Bohužel fakt, že i přes naprosto amatérský způsob obhájení dotace ze strany pana ředitele, byla tato zastupiteli schválena, dokazuje přesvědčení, že díky **hlasovací mašinerii ODS vše projde** a ostatní plní roli komparsu, který ať si myslí, co chce. Prostě arogance moci v přímém přenosu* (tedy jen v našem záznamu, protože přímého přenosu se ostatní zastupitelé evidentně bojí a město ho není schopno zajistit).*

Koneckonců co si o tomto vedení nemocnice myslí lidé prokázala i podpora účastnící se veřejnosti při naší argumentaci a dlouhodobě to bohužel dokazují i komentáře na sociálních sítích. 


