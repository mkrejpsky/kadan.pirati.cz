---
layout: post
category: post
title: Tradiční stotisícové odměny starosty?
date: 2020-07-30
author: Místní sdružení Kadaň
authorId: mistni.sdruzeni   # uid nekoho z _people
image: posts/prachy.jpg
tags:
  - Odměny starostovi
  - Doba postcovidová 
  - Důvody odměny
  - Významné výkony
  - Běžná činnost

---

# aneb spravedlivý systém odměňování [podruhé](https://kadan.pirati.cz/aktuality/odmeny.html)

V roce 2018 **při ukončování předchozího volebního období padl návrh na odměnu starostovi poprvé** - prý za 16 let jeho předchozí činnosti.
Již tehdy se opozice doptávala, ale i my jako přítomní občané jsme tehdy neměli problém s uznatelností.

**V minulém roce** se odměny starostovi a dokonce i místostarostovi na programu jednání zastupitelstva objevily znovu, 
ikdyž již také **s docela chabým zdůvodněním** – viz [záznam a komentář 4. ZM – bod 23.](https://kadan.pirati.cz/aktuality/4zmz.html)

Naprosté rozčarování nás však čekalo **v letošním červnu**, kdy se zdá, že se nejen z této nestandardní situace stává **podivná tradice**, 
ale navíc při zcela nepochopitelném zdůvodnění těchto návrhů pana tajemníka a následném tristním obhajování koaličních spolustraníků.
 
Hlášky jako, že pan starosta skoro vůbec nespí a že si neumíme ani představit co všechno dělá jistě nepatří do racionální diskuze na ZM k nalezení shody, ale spíš do smutné komedie – kterou můžete také vidět v našem [záznamu 9ZM](https://kadan.pirati.cz/aktuality/9zmz.html) v čase 1:15-1:25).

## **Konkrétní zdůvodnění odměny starosty:**

**1) účast v meziresortní komisi MPSV pro přípravu zákona „boje proti chudobě“** (revize dávek na bydlení)

**Jak to je doopravdy:** Kromě toho, že jde o naprosto legitimní součást náplně práce kteréhokoliv účastníka komise z „veřejného sektoru“, i když z dobrovolné iniciativy (ovšem v pracovní době), je zde **naprosto neprokázaný přínos této aktivity jak pro město, tak i pro celou ČR.**

Tento **„zákon“ nebyl a s velkou pravděpodobností ani nebude nikdy schválen** v této podobě, protože je tak **kontroverzní**, že vyvolal obrovskou odezvu nesouhlasu mnoha dalších dotčených subjektů. Zákon je v kuloárech dokonce **přezdívaný paradoxně na „zákon boje s chudáky“.**

*Ve velkém zobecnění jeho nejvýraznějších „problémů“ jde o sloučení podpůrných dávek na bydlení a tedy jejich lepší regulaci městy, ale to ohrožuje obce i veřejné rozpočty následným nárůstem bezdomovectví a s tím spojenými náklady. A to především ve skupině již sociálně ohrožených rodin s dětmi – i s možnými dopady na zvyšování počtů ústavně umístěných dětí, apod.* 

*Dle zhodnocení [celostátních médií](https://www.ceskenoviny.cz/zpravy/mpsv-navrhuje-dve-davky-na-bydleni-od-r-2021-nahradit-pridavkem/1834936) byl zákon navíc předložen bez přiměřených odhadů nákladů a přítomní zástupci obcí argumentovali pouhým populismem (na konci článku i příklad přímo z Kadaně).*

*Dlouhodobě se této problematice věnuje i pirátská poslankyně [Olga Richterová](https://www.pirati.cz/lide/olga-richterova/), která také zmiňuje [základní chyby k této kauze](https://www.pirati.cz/tiskove-zpravy/chybi-vize-boj-proti-chudobe-richterova.html).*

**2) zajištění a vedení krizového štábu v době pandemie**

**Jak to je doopravdy:** Když pomineme, že v průběhu nouzového stavu jsme neměli ani my zastupitelé, ani veřejnost žádné informace o činnosti krizového štábu (což by bylo i pochopitelné ve „výjimečné“ situaci a věříme, že do budoucna zde dojde k zlepšení); tak ale jde o činnost, která je součástí kompetence a odpovědnosti každého starosty.

**3) zajištění mimorozpočtových prostředků pro nemocnici Kadaň ve výši 6 mil Kč a pro Městskou správu sociálních služeb ve výši 1,8 mil Kč**

**Jak to je doopravdy:** Každá koruna získaná pro naše město (kýmkoliv :) je jistě chvályhodná. 
Peníze z krajských dotačních titulů dostane ten, kdo si požádá a **podporování potřebných veřejných služeb,** jejich kvality apod. z veřejných rozpočtů je zase **normální pracovní náplní zastupitelů všech úrovní.**

**4) zpracování návrhu lanového hřiště ve městě a ušetření 0,5 mil Kč za odbornou firemní projektovou dokumentaci**

Otázka odbornosti návrhu z pera starosty není opravdu zase až tak zásadní při dostupném výsledku „lanáčku“ na sídlišti D a rozložení pár dalších prvků, které si evidentně zvládne „říct“ opravdu každý zadavatel dle svých přání. 

Škoda však, že do této (i jiných obdobných akcí) **nejsou participativně zapojeni přímí uživatelé zařízení - rodiče s dětmi,** kteří třeba ze svých cest mají mnoho inovativnějších návrhů a autentickou zkušenost s tím, co je ro jejich děti nejvhodnější.

Velkým otazníkem je však **vyčíslení „ušetření“ částky 500 tisíc za projekt,** což snad každý člověk, který někdy nějaký obdobný projekt viděl (natož platil) musí pochopit jako naprostý ústřel.

O tom, že **jakýsi projekt už byl kdysi zpracován a zřejmě i zaplacen** (v jaké výši?) na původně zde plánované nové cyklotrialové hřiště už letos v této souvislosti samozřejmě nepadla ani zmínka. 

*Mimo to – také bychom dovedli vytvořit nadhodnocený projekt a ušetřit z něj ty nadhodnocené peníze, abychom se pak „po zásluze“ odměnili za šetřivost :).* 

Ale možná jsme jen neměli dost informací, protože na kadaňském ZM se prostě nediskutuje – **diskuze v tomto bodu byla opět starostou ukončena bez nároku na další dotazy i již přihlášených.**

### **Dle (nejen) našeho názoru jde tedy o odměny za naprosto neodůvodněné nadstandardní činnosti, které jsou součástí již placených uvolněných funkcí.**

## **Zdůvodnění odměny místostarosty:**

1)	koordinaci dobrovolnických aktivit při rozdělování ochranných pomůcek v době nouzového stavu
- co jiného asi dělali ostatní místostarostové v době nouzového stavu?

2)	zajištění rozdávání desinfekce a roušek občanům ve městě 
- kontroverznost nápadu hromadného rozdávání desinfekce seniorům čekajícím na náměstí byla zmiňována samotnými obyvateli města i na sociálních sítích, včetně nabízených alternativních řešení 

3)	zajištění konzultačních hodin pro občany v bytové nouzi 
- kdo jiný než místostarosta v jehož je to kompetenci a současně i jako předseda místní bytové komise by měl řešit problematiku kolem bydlení?

4)	zajištění informací občanům přes aplikaci Česká obec. 

Aplikace Česká obec je sice vhodný nástroj, ale zdaleka **v době koronavirové nepokrýval významnou část obyvatelstva našeho města, natož pak těch nejohroženějších seniorů,** pro které naopak jiná města flexibilně využívali celonárodní aktivitu Letáků na lednice.

- otázkou také zůstává, zda je místostarosta ta správná osoba, která má osobně zajišťovat tuto činnost, kterou by mohl zvládnout např. jakýkoliv stážista.  

**Nazvání těchto běžných činností uvolněných zastupitelů v dané funkci „zvláště významnými úkoly“ je podle nás tzv. chucpe.**

Jde o naprosto běžnou agendu, i když ve „výjimečné“ situaci, a bylo by vhodné si sebekriticky připomenout, že tato „výjimečná situace“ byla v celém světě. **Využívat ji pro zdůvodnění odměn z veřejných prostředků je prostě nemístné. **

Dle našeho průzkumu a po konzultaci s kolegy zastupiteli (nejen pirátskými) z jiných měst napříč celou republikou jsme zjistili, že **se odměny nedávaly ani v místech, která byla koronavirem zasažena opravdu významně a starostové řešili desítky a stovky nemocných se všemi souvislostmi.**

### Kadaňské odměny a jejich zdůvodnění shodně označovali jako **„absurdní a neuvěřitelné“**, za co pak náleží vedení města běžný plat? 




