---
layout: post
category: post
title: Dotace v Kadani obecně i soukromě  
date: 2020-09-30
author: Hana Vodrážková
authorId: hana.vodrazkova    # uid nekoho z _people
image: posts/dotaceobce.jpg
tags:
  - Dotace
  - Kadaň
  - Pravidla
  - Spravedlnost
  
---

# Nekompetentnost a nerovný přístup města v oblasti dotací 

Způsob rozdělování dotací města organizacím, sportovcům, spolkům (a nověji i [podnikatelům](https://kadan.pirati.cz/aktuality/dotace.html)) **připomínkuji již dlouho**, už z doby před mým zastupitelským působením. 

*Dovoluji si mít dobrý vhled, z pozice ředitelky spolku, který je, resp. spíš byl součástí tohoto procesu i z role aktivního občana, který se zajímá o dění ve městě.*

### a) **Dotační rozpočet** 
ať už pro sport (cca 3 mil Kč) nebo pro ostatní či sociální organizace (cca 200 tis / 600 tis) **se za posledních 10 let téměř nezvýšil.**
*O tom, kolik se pro srovnání utrácí za jiné věci v našem městě - [v dalším článku.]*

- Přestože tento neziskový sektor vykonává činnosti, služby pro obyvatele města téměř zadarmo
- přestože snad každý chápe, že tato prevence a vyžití je vždy levnější než řešení sociálních, zdravotních a dalších problémů
- přestože je naše město “nejbohatší na severozápadě” (stamilionové investice i době “covidové”), 
tak **žádný protinávrh opozice na zvýšení těchto balíčků nikdy neprošel**, a to ani o jednotky tisíc Kč.

### b) **O prioritách**, 
a tedy nejvyšší podpoře by jistě mělo rozhodovat min. celé zastupitelstvo, ne-li veřejnost, např. nějakou formou participativního vyjádření.
Ale jak všichni víme, **co si rada, rozhodne, již nikdy zastupitelstvo nezmění**. 

*A možná to není ani většinou ODS, ale spíš nezájmem lidí, kteří tam sedí a ani neví, co komu na co schvalují :(,*
*ano těch stránek v podkladech do ZM je asi 200 a vyznat se ve spolkovém financování je “vyšší spolková” i pro starostu,*
*ale **je smutné, když př. pár dospělých chlapů, kteří se 1x týdně honí za míčem získá větší finanční podporu než 5 hodin týdně práce se  stovkou malých karatistů nebo gymnastek** :(.*

### c) **O administrativní náročnosti**
by mohli všichni ti lidé, kteří několikrát týdně jdou ve svém volném čase a zadarmo se věnují dětem, mládeži apod. jen vyprávět. Nemluvě o v 21. století poskytování originálů papírových dokladů na kontrolu vyúčtování.

*Každá žádost je **min. na 3 x A4 stránku slohového cvičení a finančních přehledů**, které (jak se neustále prokazuje) ty menší dobrovolné spolky zrovna nemají v malíku (na rozdíl od [nemocnice](https://kadan.pirati.cz/aktuality/nemtaj.html), které stačí na 20 milionů Kč jedna věta).  
Ale snaha se cení a všichni jsou tu téměř na dohled, takže prověřit se dají osobně téměř kdykoliv.*

*A datová schránka na podání už se také dá využívat, ale raději nechci vědět, kolikrát se to pak na městě tiskne, kopíruje a zakládá do šanonů apod.*

### d) **O (ne)systému hodnocení - výběru** 
jsem toho řekla a napsala už hodně, a pomalu se **alespoň drobné změny dějí**. 

*Např. donedávna nestejně nastavené sankce = “pokuty” (u hokeje max 10% proti př. jeslím 50%) se konečně srovnaly 
a **možná jednou díky digitalizaci dojdeme k opravdovému systému**, kdy se za pár jasných kritérií přidělí body a automaticky vypočítá koeficient k finanční sumě dotace.* 

### e) **O neznalosti?** 
spolkových povinností, kdy kompetentní úředníci (kteří žádosti a vyúčtování kontrolují) neví, že všechny organizace musí být evidované ve veřejných rejstřících a musí každoročně plnit své oznamovací povinnosti - zveřejnění výsledků hospodaření a případně výroční zprávy jsme se přesvědčili na minulém ZM.

**Nabídla jsem pomoc, radu,** (informační seminář pro všechny sezvané) apod., ale reakcí bylo jen vyslovení obav od mladého kolegy z ODS, zda tato podmínka ve smlouvě není protiprávní :) a urážky od ředitele nemocnice.

Opakovaně zmiňovaný **návrh celé opozice o vytvoření komise**, která by tento systém narovnala evidentně **nechce někdo slyšet**.

#### **A perlička na závěr:**

Mít přehled o hospodaření organizací je jistě od vedení města chvályhodné, ale **proč podmínka finančního “stryptýzu” platí jen pro jednu jedinou organizaci?** (zrovna tu, kterou vedu já, opoziční zastupitelka).

Mimochodem město od mého působení v zastupitelstvu nedalo na práci s rodinami a malými dětmi této organizaci ani korunu.

Naopak se najednou objevilo (**shodou náhod?) mnoho problémů** ve vztahu k tomuto 17. let dobře fungujícímu spolku.
(Podsouvání komerčního nájmu za cca 700 tisíc ročně za již 13 let plnohodnotně a obezřetně užívanou městskou nemovitost?
Zvláště když jiným organizacím v městských objektech platí město dokonce i spotřebované energie?)

*Na posledním jednání zastupitelstva mi přišel říct jeden člověk z veřejnosti: “Paní - Vy jste si holt vybrala špatnou stranu.”*

*Já si ale vybrala správnou stranu, už dávno - byla jsem tak vychovaná - stranu poctivé práce, čistého svědomí a transparentnosti, (jako jediná místní NNO má RADKA z.s [transparentní účty](https://radka.kadan.cz/podpora-financnim-darem/), protože my nemáme co skrývat!)*


**Smutný příběh 30 let po revoluci, odrážející jen (z)/odvrácenou tvář současného vedení města.**

