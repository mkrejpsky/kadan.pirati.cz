---
layout: post
category: post
title: Koronavirus mezi námi
date: 2020-04-05
author: Miloslava Karfilátová
authorId: miloslava.karfilatova    # uid nekoho z _people
image: posts/covidinfo.jpg
tags:
  - Koronavirus
  - Pandemie
  - Covid
  - Informace
  
---

# Pirátské informace k pandemii  

Už několik týdnů se nám všem naprosto změnil každodenní život. 

Celosvětová pandemie zákeřné nemoci všeobecné nazývané COVID 19 nás všechny donutila nasadit roušky, omezit setkávání se svými blízkými.

Děti nemůžou do školy a rodičům tak začala nová povinnost, učit se s nimi doma. 

Mnoho lidí nemůže chodit do práce a naopak lidé v první linii jako jsou lékaři, sestry, hasiči, ale i prodavačky naopak pracují až do úplného vyčerpání. 

Tato doba není jednoduchá pro nikoho. 

**Vláda zaspala** s dodávkami ochranných pomůcek, všechny mátla častými změnami příkazů a zákazů a bystřejší se trochu obávají **co bude dál ...s ekonomikou? ... demokracií!**

Na druhou stranu jsme v této době svědky neuvěřitelné vlny solidarity a kreativity mnoha lidí. 

Obdivujeme všechny, kteří se okamžitě pustili do šití a distribuci roušek, 3D tisku ochranných štítů, nákupů pro seniory a podobně. 

Jsme moc rádi, že se do této činnosti zapojili i naší členové a příznivci. A děkujeme jim za to.


V posledních dnech se na nás valí velké množství informací týkajících se právě změn kvůli koronaviru. 
Není snadné se ve všech orientovat, proto se snažíme od 26.3.2020 **pravidelně přinášet souhrn nejdůležitějších informací na našich FB stránkách Piráti Kadaň.**


Česká Pirátská strana aktivně pracuje po celou dobu nouzového stavu - pro přehled veškerých informací zřídila **webovou stránku [koronavirus.pirati.cz](https://koronavirus.pirati.cz])**,
kde najdete jak aktuální, tak zajímavé informace z celého světa.


Jsme rádi, pokud vám naše informace pomáhají snadněji přežít tuto mimořádnou situaci.

Těšíme se, až se všechno přežene a sejdeme se opět na kulturních akcích, sportovištích nebo hospůdkách. 


Prozatím vyzýváme - buďte rozumní! 

A pokud možno - nakupujte u lokálních obchodníků, protože ti to mají teď nejtěžší.

#spolecnetozvladnem
#zachranzivnost
#rouskyvsem
