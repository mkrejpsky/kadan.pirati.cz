---
layout: post
category: post
title: Městská příroda   
date: 2021-04-16
author: Hana Vodrážková
authorId: hana.vodrazkova    # uid nekoho z _people
image: posts/zelen.jpg
tags:
  - Správa věcí veřejných
  - Životní prostředí
  - Městské lesy
  - Iniciativa
  
---

# Zajímá vás prostředí kolem vás? Víte co se kde plánuje, kdo se o přírodu kolem stará? Jste spokojeni s jejím stavem? Navštívila jsem vedoucího odboru životního prostředí.


Celý březen jsme byly spoutáni ve volném pohybu hranicemi města, a tak jsem na mých vycházkách znovu (jako na jaře roku 2020) prošla všechny okolní kopce.

Když jsem narazila na ˇ**padlé stromy**, nafotila jsem je a napsala městským **hasičům, kteří obratem reagovali** a cesty zprůchodnili.

Zarazily mě ale **haldy větví či množství padlých stromů na Svatém kopci či "prostředním" kopci**, které zde leží leckde i několik let a nikdo to neřeší.
Proto jsem se vydala na návštěvu na "kompetentní" odbor.

Po sděleních jak je celá péče o lesy složitá a pomalá, jak firmy, které vytěží dřevo nelze donutit k odstranění nepořádku, který po sobě zanechali, jak nejsou lidi, 
protože ceny, kůrovec, covid apod.jsme se dostali i k tématu rozvoje či zpestření cest v městském okolí.

Příroda je důležitá a krásná součást našeho prostředí, života, a to, že **potenciál místního okolí je absolutně nevyužitý** (ať už pro místní nebo pro turisty) je velká škoda.
Bohužel jsem v odezvě neviděla žádnou iniciativu a snahu o řešení.

Je již pár let zpracovaná koncepce, ale její realizace je celkem v nedohlednu, protože již výše popsané důvody a nyní se řeší (a ještě další rok řešit budou) Smetanovy sady.

Z rozhledny na Svaťáku již skoro není vidět město a v mezičase zde vzniká prales. 
Na Úhošti se sice vysází stovky ovocných stromů, ale zdevastovaných informačních cedulí se nikdo nevšímá.
Absolutně nepropagovaný a neoznačený překrásný Želinský meandr, kterým by se všude jinde chlubili.... 

Na prostředním kopci se plánuje výstavba hvězdárny, ale jestli náštěvníci procházkou odbočí do vedlejšího těžbou zdevastovaného lesíka na krásnou zadní vyhlídku z tohoto kopce, 
asi se podiví **jak se v našem městě na jedné straně bohatě investuje a na druhé značně zanedbává.**

Přišla jsem i s nápadem **zřídit někde v blízkém okolí města bikepark.** 
Po ujasnění, že to jde o aktivní vyžití pro celé rodiny, které existuje již téměř v každé lokalitě, která se snaží rozvíjet turistický ruch, že lze realizovat i v lese 
(tak jako na Klínovci - ikdyž je to v jiném okrese) a že by se jistě našli nadšenci, kteří by pomohli s realizací (tak jako v Trutnově nebo ....) 
jsem dostala radu, ať najdu vhodný pozemek, popíšu záměr a předložím ho. Tak asi tak.

 
