---
layout: post
category: post
title: 12. zastupitelstvo města Kadaně
date: 2021-06-24
author: Zastupitelky
authorId: zastupitelky    # uid nekoho z _people
image: posts/ZM13.PNG
tags:
  - Zastupitelstvo mesta
  - Zapisovatelé
  - Interpelace
  - Záznam z jednání
  - Dotace
  - Hlasovani zastupitelstva
  - Zapis ze zastupitelstva
  - Záznam 
  - ZM-Kadan
---
Přehled kontroverzních bodů z březnového zasedání. Dotace, městské byty, komunitní plán, jednací řád, participace.
V době největšího lockdownu starosta svolává jednání do zasedací místnosti radnice, kde ani zastupitelé nemají odstup 2 metry, úředníci musí postávat v chodbičce a veřejnost je vystrnaděna do haly, kam jim je přenášen obraz na plátno a pouštěn zvukový chorál.

Vedení města se minule zřejmě nelíbil zájem veřejnosti a tak jí zapojení do diskuze chtělo zpříjemnit policejním doprovodem.

Vrcholem autokracie pak bylo nevpuštění našeho technika, který měl nahrávat záznam jednání. Když záznam uděláme z veřejného online přenosu, tak jsme osočováni, že prý porušujeme autorská práva města.

Ale my to nevzdáváme - níže bude záznam opět umístěný.

Bohužel přes techniku již za 550 tisíc Kč není zvukový záznam kvalitní. Nově nakoupené hlasovací zařízení mikrofon neobsahovalo, přestože obvyklou součástí nabídky je.

Bod 2) a 3) - Schválení ověřovatelů zápisu, interpelace
Tak ani po písemné žádosti předem jsme se této funkce nedočkali.

Šance, že jí někdy získáme - je při hlasování ODS zásadně proti všemu, co navrhneme - minimální, tak jsme si v interpelaci vyžádali evidenci ověřovatelů a budeme holt hlídat naše právo na střídání 1x za 1,5 roku.

Bod 4) - Preferované sporty
Jaký je rozdíl mezi preferovanými sporty, či jde o preferované spolky jsme se nedozvěděli.

Ale dověděli jsme se, že "preferované" jsou dětské kluby, protože pak musí uklízet veřejná místa, což dospělí nemusí, přestože dotace také získávají.

Bod 6) – Zajištění přístroje pro postcovidové pacienty
Chápeme, že soukromá ordinace nemůže dostat dotaci 1 milion, ale proč se za celý měsíc nikdo z radních záležitost neprojednal s žadatelem pneumologem a neseznámil ho s jinými možnostmi jak přístor pro kadaňské pacienty právě v této době zajistit, nechápeme. (dotace nemocnici a následná výpůjčka či menší podíl dotace města apod.)

Odpověď: "Nestalo se, no" .... škoda

EDIT: Po nabídce ředitele, že přístoj koupí nemocnice (?z dotace města?) a pronajme ho pneumologii za 20 tisíc Kč měsíčně nebo si ho pneumologie může časem odkoupit, ale s úrokem, zvolil pan doktor samostatnou koupi na bezúročné splátky.

Jen to mohlo být rozřešené už dávno. Takto se jen znovu ukázalo, že byznys je pro vedení nemocnice nade vše (přestože se dotace od města stále zvyšují) ... snad to alespoň bude ku prospěchu pacientů a personálu.

Bod 9) – Dotace na projekty
Podpora nekadaňské akciové společnosti s kapitálem přes 70 milionů Kč na program pro školky typu "jak nakládat s odpadem" či "život stromu" je výsměchem priorit - když nedávno nebyly schváleny ani symbolické dotace spolkům, které pomáhají zachraňovat životy - Linka bezpečí pro děti či pomoc ženám při domácím násilí.

Bod 14) – Zásady pro hospodaření s byty města
Neexistují, přestože jsme je vypracovali již dávno a opakovaně upozorňujeme, že by tak byl systém transparentnější. Není vůle.

Bod 17) – Komunitní plán
Na otázku proč byly vyškrtnuty prorodinné služby bez diskuze a pod politickým nátlakem

odpověď - lež v přímém přenosu - "prý prorodinné služby byly součástí jen minulého KP" - zde důkazy, že byly součástí již od roku 2006. (2006 str. 3, 2012 - str. 67)
Jak proběhla diskuze - viz samostatný příspěvek.

Zda šlo o politický nátlak si musí v sobě zodpovědět účastníci, ale co jiného je věta, "když se to neschválí takto, tak se neschválí nic"?

Bod 18) - Dotace pro podnikatele
Proč se ve stále covidové době nepodporují všichni, ale jen ti v památkové zóně?

Opravdu někdo věří, že obnovou regálů v obchodech se náměstí oživí? Jediný kdo oživuje náměstí jsou dělníci FRK, kteří tam neustále za miliony přeskládávají dlažbu :(

330 tisíc vybranému podnikateli, který shodou okolností byl účastníkem předvolebního klipu ODS. A prý lžu, že nemá v pořádku zákonné povinnosti (tak schválně, kdy doplní účetní uzávěrku za rok 2019, která tam měla již min. 8 měsíců být, nemluvě o tom, že za rok 2018 není úplná). NO COMMENT
Bod 24) – Nový člen rady
Zřejmě došly učitelské kádry, tak byl povolán podnikatel.

Jsme zvědaví, zda mu morálka zabrání brát veřejné zakázky (kor když už jednu pořádnou na léta dopředu i v době covidu dostal) nebo se přiřadí k ostatním radním ve střetu zájmů.

Bod 26) - Jednací řád
Prostě nebudeme dělat záznam, (ikdyž na vlastním webu deklarujeme něco jiného)
nebudeme mít mikrofony, (ikdyž jsou součástí nabídky a možná i nákupu)
nebudeme mít důstojnější (a v současné době i bezpečnější) prostředí.
Nechceme tu veřejnost, (nebo jen pod dohledem policie?, pokud dřív neohluchne)
nechceme ani, aby se na to koukala nebo to četla (obraz se ani po dvou letech nepodařilo zaostřit, o zvuku nemluvě, zápisy skrouhané nebo neodpovídající realitě...)
a už vůbec tu nechceme dotazy a diskuzi. Tečka. viz sestřih - připravujeme
Bod 28) – Zapojení obyvatel do rozhodování o části investic ve městě - to je participativní rozpočtování.
Podali jsme námět, zda by se tím rada alespoň začala zabývat.

Odpověď: "My to tu už děláme, jen tomu tak neříkáme". "A děláme to nejlépe, lidé jsou tu spokojení."
Tak to asi jde Kadaň jediná proti proudu, protože trendy mluví jinak - viz Participativní rozpočty v ČR.

Lidé tu o možnosti se aktivně zapojit ani neví, protože se jim nenabídne.

Rada se ani nepodívá na příklady dobré praxe odjinud (např. i ze sousedního Klášterce), protože to, co si pan starosta napsal před 2 roky prostě platí. Nač se inspirovat jinde?

Přece si do toho nenecháme mluvit veřejnost v tisících, možná by se zjistilo, že jsou pro obyvatele ve městě důležitější věci než třeba hvězdárna.

[Jmenné hlasování z 12. zastupitelstva Kadaň] - připravíme po zveřejnění zápisu

[Výpis usnesení ze zápisu 12. zastupitelstva Kadaň] - nasdílíme až zveřejní město

Videozáznam z jednání 12. zastupitelstva Kadaň

<script src="https://fast.wistia.com/embed/medias/fohtv3tcy1.jsonp" async></script><script src="https://fast.wistia.com/assets/external/E-v1.js" async></script>

Záznamy z jednání ZM Kadaň jsou pořizovány za účelem zákonného práva informovanosti občanů města.

Budou upraveny pouze v případě nutné ochrany osobních údajů anonymizací a budou archivovány na tomto webu po dobu funkčního období našich zastupitelů.

Přítomní účastníci veřejného jednání ZM mají právo na podávání námitek proti takovému zpracování ve smyslu § 21 zákona o ochraně osobních údajů či podání stížnosti u dozorového úřadu.

Pokud máte pocit, že je na záznamu něco, co by tam ze zákona být nemělo - napište nám na naše kontakty, děkujeme.


