---
layout: post
category: post
title: Celostátní fórum Pirátů
date: 2021-01-09
author: Miloslava Karfilátová
authorId: miloslava.karfilatova
image: posts/cf2021.jpg
tags:
  - Celostátní fórum
  - CF 2021
  - Online
  - Pirátská strana
  - Opensource
 

---

# Zvládnout celorepublikové zasedání tisícovky lidí, sdílet spoustu informací, prostor pro diskuzi i následnou neformální zábavu online, to umí je Piráti.

Minulou sobotu 9. 1. 2021 se uskutečnilo každoroční Celostátní fórum Pirátské strany. 

A to pravidelné setkání všech členů a příznivců bylo letos naprosto unikátní. 
První zvláštností bylo, že se CF konalo poprvé výhradně on-line a další mimořádnost spočívala v tom, že se konalo výhradně na systémech strany, provozovaných za pomoci **opensource programů**, což byla výzva hlavně pro Technický odbor (TO) strany, ale zvládl jí výborně.

Program začal na čas v 10.00 h. Po zahájení, které přednesl místopředseda stany Vojtěch Pikal, šéf TO Andrej Ramašeuski a předseda strany Ivan Bartoš, následovaly **vstupy hostů, kterými byli Vít Rakušan - předseda STAN, Václav Láska - senátor za SEN 21, europoslanec Philippe Lamberts, rektorka Mendelovi univerzity v Brně Danuše Nerudová, ekonom Filip Matějka a Radek Špicar - místopředseda Svazu průmyslu a dopravy**. Jejich proslovy byly velice zajímavé a inspirující.

Jedním z nejdůležitějších bodů programu bylo letos projednání **vstupu Pirátů do koalice se STAN**. K tématu promluvilo několik navrhovatelů např. Olga Richterová, Jakub Michálek, Lukáš Černohorský a za oponenty promluvila europoslankyně Markéta Gregorová. 
Hlasování CF na toto téma začalo už předešlý den a výsledek bude znám 12. 1. 2021 ráno.

Piráti také projednali **změnu stanov strany**, kde cílem bylo jednak umožnit vydávat interní předpisy jednotlivými odbory a dále umožnit založení politického Institutu. 
Hlasování proběhlo v průběhu CF a obě navržené změny byly schváleny.

Dalšími důležitým programem bylo **shrnutí výsledků** krajských voleb, tisková konference s krajskými lídry a představení krajských lídrů, jejich klubů a programu na toto volební období.
Neméně zajímavá byla zpráva o práci v Senátu, v podání Lukáše Wagenknechta a ohlédnutí za prací v PSP v podání Jakuba Michálka.
Za Europarlament vystoupili europoslanci Marcel Kolaja, Markéta Gregorová a Mikuláš Peksa. Představili svojí činnost a vysvětlili proces navrhování a schvalování evropské legislativy.

Celostátní fórum bylo zakončeno kolem 19.00 h předsedajícím Vojtěchem Pikalem. 
Tedy jeho oficiální část. 
**Po té měli členové a registrovaní příznivci možnost zavítat na After party**, která se konala na 3 stages s živými DJ´s. 
Dále bylo možné zavítat na dámské setkání Pirátek na palubě a nebo do virtuální Hospody.

Už v průběhu fóra probíhaly na všech komunikačních kanálech zasloužené děkovačky organizátorům, předsedajícím i hostům. 
Nedošlo žádné technické závadě a také se podařilo dodržet časový harmonogram, což nebývá na živých CF úplně pravidlem. 
Také my **se připojujeme za naše MS Kadaň ke gratulaci za perfektně zvládnutou on-line akci**, ale za sebe se přiznám, že už se těším víc na setkání na živo.

[Záznam CF 2021](https://www.youtube.com/watch?v=gwvzG9PxudA)

[Program CF](https://cf2021.pirati.cz/program)

[Zápis](https://cf2021.pirati.cz/protocol)

[Ohlasy v tisku - deník N](https://denikn.cz/minuta/534613/),
[i-rozhlas](https://www.irozhlas.cz/zpravy-domov/pirati-ivan-bartos-stan-vit-rakusan-starostove-milos-zeman-volby-prezident_2101091546_gak)



