---
layout: post
category: post
title: GDPR je nám drahé   
date: 2021-02-15
author: Hana Vodrážková
authorId: hana.vodrazkova    # uid nekoho z _people
image: posts/gdpr.jpg
tags:
  - GDPR
  - Kadaň
  - Pověřenec
  - Výběrové řízení
 
  
---

# Přemrštěná cena, podezřelý výběr, aneb jak se nám podařilo ušetřit městu 300 tisíc Kč ročně!   

Na základě nařízení o tzv. GDPR (General Data Protection Regulation = obecné nařízení o ochraně údajů), tedy ochraně osobních údajů muselo město Kadaň zajistit svého pověřence na tuto oblast.

Ing. J. Kolařík byl jmenován na jaře roku 2018 na základě výběrového řízení z pěti účastníků. 
**Jeho měsíční odměna činila téměř 50 tisíc Kč** (45.980,- Kč). 

Když jsme tuto šokující informaci zjistili při kontrole fakturace města na přelomu roku 2019, ihned jsme připomínkovali, že jde zřejmě o nejdražšího pověřence v České republice. Při srovnání cen v ostatních městech i ověřením na Svazu měst a obcí ČR jsme si potvrdili, že se tyto odměny pohybují o řád níže.

Nutno podotknout, že místní pověřenec se „stará“ i o všechny příspěvkové organizace. Nicméně v době, kdy jsme na tuto přemrštěnou cenu upozorňovali, měl však již všude provedené všechny analýzy a opatření a stejná odměna zahrnovala v podstatě jen měsíční paušál za sledování nových nařízení a případné konzultace.

Podívali jsme se tedy i na výběrové řízení, jak je možné, že takto drahá nabídka byla nejvýhodnější?

Hned nás praštilo do očí, že smlouva měla být ukončená převzetím díla, resp. jeho první části – analýz v květnu 2018 a další smluvní vztah v ní řešen nebyl. Město tak vyfakturovalo od června 2018 do doby, kdy jsme vyvolali jednání o změně této smlouvy **téměř 1,5 milionu korun** člověku, který se v daných organizacích za tuto dobu nemusel ani ukázat (natož odvádět denní práci odpovídající tomuto nadprůměrnému měsíčnímu platu). 

**Výběrové řízení bylo také velmi podezřelé.**
Všichni ostatní zájemci byly na rozdíl od pana Kolaříka totiž firmy, které se GDPR dlouhodobě věnují. 

Při jednoduchém porovnání jejich nabídek **v dlouhodobém horizontu vyšla jasně nabídka tohoto pána již při třetím roce provozu o více než 200 tisíc Kč dražší.** Při dlouhodobém platebním vztahu př. za 7 let by pak město tratilo dokonce přes 1 milion Kč!

**Jsme rádi, že jsme tedy přispěli k narovnání plateb města** za hlídání GDPR **a došlo od roku 2021 k dodatku smlouvy a snížení odměny panu Kolaříkovi o více než polovinu** (na 20. 659,- Kč měsíčně).

Je smutné, že za celou dobu například městu neporadil, jak ošetři ochranu osobních dat při jednání zastupitelstva, kde se neustále zbytečně čtou osobní údaje majitelů bytů a pozemků. To je pak i záminkou ODS k odmítání videozáznamu z jednání. 
Ale to už je zase jiná část naší opoziční práce. 
