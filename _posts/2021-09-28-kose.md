---
layout: post
category: post
title: Koše v centru 
date: 2021-09-28
author: Jana Hladová
authorId: jana.hladova
image: posts/kose.PNG
tags:
  - Stavební zakázky
  - Pracovní skupina
  - Rozpočet
  - Ceny
  - Bez odpovědi
  - Nejasnosti
 
---

# nebo centrum v koši? Aneb TAK TO PROSTĚ JE

V rámci několika rekonstrukcí, které proběhly na náměstí v letech 2018 - 2020 byly na náměstí umístěny designové koše od firmy FRK, která mimochodem všech 5 rekonstrukcí realizovala. 
Při kontrole cen těchto košů jsme zjistili, že ač jsou koše umístěné na náměstí a v přilehlých ulicích **naprosto identické**, 
jejich cena se výrazně liší. 
**Na jedné straně náměstí stál takový odpadkový koš 13 tisíc a na druhé i 35 tisíc korun.**
Podstatný rozdíl byl také v ceně za montáž tohoto mobiliáře. 

Zeptali jsme se tedy na zastupitelstvu, proč je zde tak výrazný cenový rozdíl, když realizaci prováděla stále stejná firma a náklady na výrobu koše byly v tomto období ještě nezatíženy jakýmkoliv zdražováním vstupních materiálů.

Odpověď jsme žádali od zastupitelů (Vaic, Hakl, Voltr) kteří jsou členy „Pracovní skupiny pro vícepráce“ a tudíž **by měli znát rozpočty** těchto akcí 
a mít přehled o nákladech na jednotlivé práce. 

Velmi nás překvapilo, že tito **zástupci z řad radních** nejen že **neuměli tyto rozdíly vysvětlit,** ale ještě argumentovali tím, že jelikož řešili „pouze“ vícepráce, nezjišťovali jednotlivé ceny v položkovém rozpočtu. 
Nutno podotknout, že členové pracovní skupiny pro zadávání zakázek (Losenický, Oswald, Hosman) také mlčeli jako hrob. 

To je **zajímavý postoj někoho, kdo má kontrolovat zda město za provedené práce neplatí víc** než je z objektivních důvodů nutné.

Konečným vysvětlením nám bylo konstatování, že TAK TO PROSTĚ JE! 

Podrobně se problematice zakázek a víceprací ještě budeme věnovat.
