---
layout: post
category: post
title: Kultura v Kadani    
date: 2021-10-27
author: Hana Vodrážková
authorId: hana.vodrazkova
image: posts/kultura.PNG
tags:
  - Kultura Kadaň
  - KZK
  - Kulturní kalendář
  - Veřejná služba
  - Akce
  - Propagace
  - Aplikace Česká obec
  - Výběrové řízení
  - Dotace 
  
---

# Kulturní život v Kadani (nejen) pod střechou KZK, jeho rozvoj, propagace, ale i realizace výběrových řízení, poskytování dotací v kultuře až po využívání aplikace Česká obec.

Na základě námětů občanů jsem zjišťovala **jak by se mohla zlepšit propagace kulturních akcí ve městě.**

Stává se, že někdy se k někomu informace o dané akci nedostane. Od lidí padly i náměty využít pro to aplikaci Česká obec, kde jsou dosud nevyužité ikony "události" (a "úřední deska").

Projednala jsme to s novou paní ředitelkou KZK, která mi sdělila, že KZK opravdu využívá všechny dostupné cesty propagace - od webu, facebooku, přes plakátovací plochy až k měsíčnímu tištěnému i elektronickému kalendáři, který si můžete nechávat zaslat na e-mail.

Ne všechny akce ve městě ale pořádá KZK a **pro ostatní organizátory** zde padla **důležitá informace**, o které možná všichni nevědí, že **je možné KZK požádat o zařazení Vaší 
akce do kalendáře KZK** (pokud se samozřejmě jedná o "významnější" akci pro veřejnost). Zde pak můžete dle data nebo zájmů uživatele vyhledávat vše, co se ve městě děje.

Někteří to již využívají (Navenek, RADKA apod.), jiní možná nechtějí nebo neví, ale pro informovanost občanů, a tedy i větší rozvoj kulturního života ve městě by to bylo fajn.

Dále jsme projednali (také na podkladě dotazů z veřejnosti) i **neobvyklé řešení pronájmu baru na sále Střelnice** na příští 3 měsíce, které proběhlo bez výběrového řízení.

Paní ředitelka mi objasnila, že VŘ dělat nemusí, pokud se vejde plnění smlouvy do 300 tisíc Kč a že vzhledem k tomu, že nepředpokládali **neúspěch ve VŘ na pronájem Restaurace Střelnice,** která by si poté řešila i bar, nestihli zrealizovat před zahájením podzimních akcí na sále další samostatné VŘ a aktivity by byly tímto omezené. 

Sjednali tudíž smlouvu s ověřeným poskytovatelem jiných služeb pro město, ale pouze na pokrytí hlavní sezóny, do ledna 2022 a dále se i dle pandemické situace zrealizuje další VŘ.   

Mluvili jsme i o **privilegovaném financování dvou největších kulturních akcí ve městě**, ale s tím jsem byla odkázána na vedení města, protože **bohužel ani nové vedení KZK nepočítá s jejich zaštítěním.** 
Dle našeho názoru zde **utíkají zisky pro město**, které tak inkasují komerční subjekty, které navíc (NEJEN) město dlouhodobě štědře dotuje bez zájmu o celkové vyúčtování těchto akcí.
V této kauze podnikneme další kroky.     

**Zeptala jsem se i na koncepci rozvoje kultury**, s kterou paní ředitelka byla vybrána. 

Vysvětlila mi, že se soustředí především na oblast provozní, personální a finanční s ohledem na udržitelnost a zvládnutí situace v této složité době (plné omezení).

Tedy žádné velké změny a inovace asi nečekejme.

Ale alespoň jedna dobrá zpráva je, že se počítá s **obnovením "alternatiní" scény v Cavern klubu,** kde by se cca 2x měsíčně měly konat pestré koncerty a akce (pokud situace dovolí). 


Co se týká aplikace **Česká obec, její efektivnější využití** jsem projednala s panem místostarostou, který to má v kompetenci.

Shodli jsme se na tom, že zvýšením počtu oznámení by aplikace pro lidi začala být obtížná a ztratila svou funkci na informování o důležitých záležitostech.

Nicméne přislíbil, že se poskytovatele (výrobce) zeptá na možnost využivání dalších ikon i bez oznamování, jako takového úložiště dat, který si každý může otevřít dle svého zájmu. O výsledku budeme informovat.
