---
uid: miroslav.pastorek
name: Miroslav Pastorek  	# běžně používáné jméno
titles:
  before: JUDr.
  after:
category:                 	# kategorie: rp, praha, vary, hradec, jmk, senat
- dobro
img: people/miroslavpastorek.png   # 165 x 220
description: přiznivec KS Ústecký kraj           	# kratký popis, max 160 znaků
mail:
mob:	
profiles:
  github:
  facebook: 
  twitter: 
  flickr:
---

Miroslav Pastorek, nar 1957, člen kontrolního výboru, příznivec KS Ústecký kraj  

Právník

Narodil jsem se v Žatci a své dětství a jinošství jsem prožil na malé vesnici cca 10 km od Žatce. 
Jako kluk z vesnice jsem tíhnul k zemědělství, a tak jsem jako svůj obor do budoucnosti zvolil řemeslo a
vyučil se opravářem zemědělských strojů. 

Po základní vojenské sužbě se ale vše nějak zamotalo a já nastoupil k tehdejší VB a jako elév prošel těmi nejnižšími posty.
U tehdejšího SNB jsem si dodělal maturitu a v roce 1988 promoval na VŠ v oboru právo a byl jsem zařazen jako vyšetřovatel VB v Lounech, 
kde jsem následně prošel funkcemi od vyšetřovatele VB přes velitele obchodního oddělení VB až po funkci okresního ředitele. 
Pro neshody s tehdejší Občanskou komisí (komise přišly po listopadu dělat k VB pořádek) jsem post ředitele opustil a přešel pracovat na
jiné místo v rámci Ústeckého kraje. Byla to doba silně nekoncepčního a nekompetentního řízení Ministerstva vnitra, která mě utvrdila v rozhodnutí tehdy už Polici ČR opustit a odejít do soukromého sektoru.

Nejprve jako podnikový právník a od roku 1997 jako OSVČ, a to až do roku 2012. Mezi tím jsem se přestěhoval do Kadaně, kdy nyní žiji již devátým rokem a Kadaň považuji za svůj domov. Svůj profesní život jsem zakončil coby zaměstnanec Úřadu práce ČR, nejprve v Kadani a poté v Chomutově, odkud jsem v roce 2017 odešel do starobního důchodu. 

A protože mi není jedno, co se v naší republice nyní děje, není mi jedno, kdo nám vládne z nejvyšších pater politiky, stal se ze mě příznivec a podporovatel Pirátské strany se snahou přijít se svojí troškou do mlýna a pomoci změnit současný stav. 
Pirátskou stranu chápu jako stranu mladých perspektivních odborníků schopných dosáhnout změny v naší zemi.
